<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
എഫസോസ് സഭയോടു, വെളി. 2:1-7<br/>
<br/>
<br/>
<br/>
കാന്തേ! നീ കേൾക്ക കാമിനിമൗലേ!<br/>
</li></ul>
<ol>
<li>
തൻ വലങ്കരമതിൽ താരകളേഴും താങ്ങിക്കൊണ്ടനിശം<br/>
തങ്കവിളക്കുകളേഴിനും നടുവേ തങ്കുന്നെൻ വചനം<br/>
</li>
<li>
നിന്റെ പ്രവൃത്തിയും യത്നവും ദുഷ്ടരെ വിട്ടകലും പതിവും<br/>
നിന്റെ സഹിഷ്ണുതാശീലവുമിന്നു ഞാൻ കണ്ടിരിക്കുന്നു പ്രിയേ<br/>
</li>
<li>
കള്ളയപ്പോസ്തലർ വെള്ളവേഷം ധരിച്ചുള്ളൊരു വേളയിൽ നീ<br/>
കള്ളരെന്നായവർ തമ്മെയറിഞ്ഞുടൻ തള്ളിയതും സുകൃതം<br/>
</li>
<li>
ആരുമിളകിടുമാറതിഘോരമായാഞ്ഞടിക്കും പകയി<br/>
ന്നാപ്പെരുങ്കാറ്റിലെൻ നാമവുമേന്തി നീ നിന്നതു വന്ദ്യതരം<br/>
</li>
<li>
എങ്കിലുമൊന്നു നീയോർക്കുകയേ നിനക്കാദിയിലാദിവസം<br/>
കൊണ്ടിരുന്നുള്ളൊരു സ്നേഹമതേവിധം ഉണ്ടോ ഇന്നു തവ?<br/>
</li>
<li>
പേരിനനുസരിച്ചുള്ളൊരയവു തേ വന്നതിൽ നിന്നിനിയും<br/>
വേഗമുണർന്നു നിന്നാദ്യനടപടിക്കൊത്തു നടന്നുകൊൾക<br/>
</li>
<li>
അല്ലയെന്നാകിൽ ഞാൻ വന്നു നിനക്കിപ്പോഴുള്ള പ്രകാശമതും<br/>
അല്ലുപോലാക്കിടും നിൻവിളക്കിങ്ങു ഞാൻ പിൻവലിച്ചിടുമുടൻ<br/>
</li>
<li>
എന്റെ ജനങ്ങളെ കോയ്മകളെന്നപോൽ കാൽകീഴ് താഴ്ത്തിവരും<br/>
ശുണ്ഠികളാകിയ നിക്കോലാവ്യരെ നീ വെറുക്കുന്നു ശരി<br/>
</li>
<li>
ഞാനുമഹോ! പകയ്ക്കുന്നവരെ ജയാളികൾക്കൊക്കെയും ഞാൻ<br/>
ദേവപറുദീസിൻ ജീവവൃക്ഷഫലം തിന്മാനായ് കൊടുക്കും<br/>
</li>
<li>
യേശുവിന്നാവിയിന്നീവിധം ചൊന്നിടുന്നെപ്പെസോസ് സഭയേ!<br/>
ആർക്കു ചെവിയുണ്ടോ ആയവനീ വചസ്സാദരാൽ കേട്ടിടട്ടെ. K.V.S<br/>
</li>
</ol>

<br/>
<br/>
<br/>
<br/>
</body>
</html>
