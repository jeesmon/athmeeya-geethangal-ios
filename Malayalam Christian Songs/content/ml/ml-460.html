<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ol>
<li>
യേശുവേ നിന്റെ രൂപമീ-<br/>
യെന്റെ കണ്ണുകൾക്കെത്ര സൗന്ദര്യം <br/>
ശിഷ്യനാകുന്ന എന്നെയും നിന്നെ-<br/>
പ്പോലെയാക്കണം മുഴുവൻ<br/>
</li>
<li>
സ്നേഹമാം നിന്നെ കണ്ടവൻ <br/>
പിന്നെ സ്നേഹിക്കാതെ ജീവിക്കുമോ?<br/>
ദഹിപ്പിക്കണം എന്നെ അശേഷം <br/>
സ്നേഹം നൽകണം എൻപ്രഭോ!<br/>
</li>
<li>
ദീനക്കാരെയും ഹീനന്മാരെയും <br/>
ആശ്വസിപ്പിപ്പാൻ വന്നോനേ<br/>
ആനന്ദത്തോടു ഞാൻ നിന്നെപ്പോലെ <br/>
കാരുണ്യം ചെയ്‌വാൻ നൽകുകേ<br/>
</li>
<li>
ദാസനെപ്പോലെ സേവയെ ചെയ്ത <br/>
ദൈവത്തിൻ ഏകജാതനേ <br/>
വാസം ചെയ്യണം ഈ നിൻ വിനയം <br/>
എന്റെ ഉള്ളിലും നാഥനേ<br/>
</li>
<li>
പാപികളുടെ വിപരീതത്തെ <br/>
എല്ലാം സഹിച്ച കുഞ്ഞാടേ <br/>
കോപിപ്പാനല്ല ക്ഷമിപ്പാൻ നല്ല <br/>
ശക്തി എനിക്കും നൽകുകേ<br/>
</li>
<li>
തന്റെ പിതാവിൻ ഹിതമെപ്പോഴും <br/>
മോദമോടുടൻ ചെയ്തോനേ <br/>
എന്റെ ഇഷ്ടവും ദൈവഇഷ്ടത്തി-<br/>
ന്നനുരൂപമാക്കേണമേ<br/>
</li>
<li>
തിരുവെഴുത്തു ശൈശവം തൊട്ടു <br/>
സ്നേഹിച്ചാരാഞ്ഞ യേശുവേ <br/>
ഗുരു നീ തന്നെ വചനം നന്നേ <br/>
ഗ്രഹിപ്പിക്ക നിൻ ശിഷ്യനെ<br/>
</li>
<li>
രാത്രി മുഴുവൻ പ്രാർത്ഥിച്ചുണർന്ന <br/>
ഭക്തിയുള്ളൊരു യേശുവേ <br/>
പ്രാർത്ഥിപ്പാനായും ഉണരാനായും <br/>
ശക്തി തരേണം എന്നുമേ<br/>
</li>
<li>
ലോകസ്ഥാനങ്ങൾ സാത്താൻ മാനങ്ങൾ <br/>
വെറുക്കും ദൈവവീരനേ <br/>
ഏകമാം മനം തന്നിട്ടെൻ ധനം <br/>
ദൈവം താൻ എന്നോർപ്പിക്കുകേ<br/>
</li>
<li>
കൗശലങ്ങളും ഉപായങ്ങളും <br/>
പകക്കും സത്യരാജാവേ!<br/>
ശിശുവിന്നുള്ള പരമാർത്ഥത <br/>
എന്നിലും നിത്യം കാക്കുകേ<br/>
</li>
<li>
ഇഹലോകത്തിൻ ചിന്തകൾ ഒട്ടും <br/>
ഇല്ലാത്താശ്രിത വൽസലാ!<br/>
മഹൽശക്തിയാം നിൻ ദൈവാശ്രയം <br/>
കൊണ്ടെന്നുള്ളം ഉറപ്പിക്ക<br/>
</li>
<li>
മനുഷ്യരിലും ദൂതന്മാരിലും <br/>
അതിസുന്ദരനായോനേ!<br/>
അനുദിനം നിൻ ദിവ്യസൗന്ദര്യം <br/>
എന്നാമോദമാക്കേണമേ.  V.N<br/>
</li>
</ol>

<br/>
<br/>
<br/>
<br/>
</body>
</html>
