<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
എൻ കാന്തനിവൻതന്നെ ശങ്കയില്ലഹോ! നിർണ്ണയം <br/>
 ചെങ്കതിരവൻപോൽ കളങ്കമറ്റിതാ കാണുമെൻ<br/>
</li></ul>
<ol>
<li>
കൂരിരുളിലുദിച്ച കതിരൻ പാപക്കറകൾ<br/>
തീരുവാനൊഴിച്ച രുധിരൻ അനുതപിക്കും <br/>
നേരം പാപികൾക്കേറ്റം മധുരൻ പരീശയർക്കു <br/>
നേരുത്തരം കൊടുത്ത ചതുരൻ <br/>
കാണാതെ പോയുള്ളാടുകൾ തേടി നടന്ന കാലുകൾ<br/>
തന്നിലേറ്റാണിപ്പാടുകൾ കണ്ടിതാ! ഞാനിപ്പാടുകൾ കൈവിലാവിലും<br/>
</li>
<li>
മുൾമുടിപൂണ്ടു കോലാലടികളേറ്റതാലിതാ<br/>
വെണ്മ നെറ്റിമേലുള്ള വടുക്കൾ അളവില്ലാത്ത <br/>
നന്മനിമിത്തം ലോകക്കുടികൾ രക്ഷപ്പെടുവാൻ <br/>
തന്മേൽ കൊരടാവാലുള്ളടികൾ<br/>
കൊണ്ടുപാടുകളുണ്ടിതാ! ചാവിൻവിഷമുൾക്കൊണ്ടു താൻ<br/>
ചത്തു ജീവിച്ചുകൊണ്ടതാൽ ചാകാത്തമേനി കണ്ടിതാ അല്ലയോ സഖീ!<br/>
</li>
<li>
എൻകാന്തനുടെ തിരുനാമം സുഗന്ധം തൂകു<br/>
ന്നെങ്കലേശുന്നു തന്റെ ധാമം അതിനാൽ ഞാനും <br/>
തിങ്കൾപോലെ മേവുന്നു ക്ഷേമം എനിക്കവന്റെ  <br/>
ചെങ്കോലിൻ കീഴിൽ പുതുനാമം<br/>
തന്നാനെനിക്കു മന്നവൻ മണ്ണിൽ മനുവായ്‌വന്നവൻ<br/>
വാനലോകത്തെഴുന്നവൻ എനിക്കു കാഴ്ച തന്നവൻ ഇതാ കാണുന്നു<br/>
</li>
<li>
തങ്കലുള്ള നിറം ചുവപ്പും വെണ്മയും തലതങ്കം കുന്തളമോ കറുപ്പും<br/>
ലക്ഷംപേരിൽ കളങ്കമറ്റവന്റെ മതിപ്പും തനിക്കുണ്ടിതാ<br/>
തൻകണ്ണുകൾ പാലിൽ കുളിപ്പും <br/>
തണ്ണീർതോടിലിരിപ്പുമായുള്ള പ്രാക്കളോടൊപ്പമാം<br/>
തന്റെ കവിൾ സൗരഭ്യമാം വർഗ്ഗത്തടത്തിനൊപ്പമാ<br/>
യ്ക്കാണുന്നു സഖീ<br/>
</li>
<li>
തന്നുടെ രൂപം ലബാനോനേ ദേവദാരുക്ക<br/>
ളെന്നപോലെ ശ്രേഷ്ഠമാണേ വായോ മധുരമെന്നുവേണ്ട<br/>
തങ്കലെല്ലാമേ ഓമനം തന്നെ തന്നുടെ വാക്കെനിക്കു തേനേ!<br/>
അതിൽ മൊഴിഞ്ഞുപോലിതാ കാണുന്നേനിവനെ മുദാ<br/>
എന്നുടെ പ്രിയസ്നേഹിതാ! വന്നാലും വേഗം ഞാനിതാ j.j <br/>
സ്നേഹാർത്തയായെൻ.<br/>
</li>
</ol>

<br/>
<br/>
<br/>
<br/>
</body>
</html>
