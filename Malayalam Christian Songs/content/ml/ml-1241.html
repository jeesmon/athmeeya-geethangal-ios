<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
യേശുവിൽ സ്നേഹമുള്ള സോദരരേ വരുവിൻ <br/>
കാണുവിൻ ദേവജാതൻ യോർദ്ദാൻ നദീജലത്തിൽ <br/>
നിമജ്ജനം കഴിപ്പാൻ വന്ന ചരിതമോർത്തിടുവിൻ<br/>
</li></ul>
<ol>
<li>
സ്നാപകയോഹന്നാനാൽ സ്നാനം പ്രതിഗ്രഹിപ്പാൻ <br/>
ഗാലീല്യനാട്ടിൽ നിന്നു ദൂരത്തു വന്നു നാഥൻ<br/>
നമുക്കു മാതൃകയാം തന്നെ തുടർന്നു പോകുക നാം<br/>
</li>
<li>
തന്നെത്തടയുന്നിതാ സ്നാപകൻ താഴ്മയോടെ <br/>
നിന്നാലടിയൻ സ്നാനമേൽക്കേണ്ടതായിരിക്കെ <br/>
അരുമനാഥനെ നീയെന്നരികിൽ വന്നിടുന്നോ<br/>
</li>
<li>
യേശു പറഞ്ഞുടനെ ദൈവികനീതികൾക്കു <br/>
സാഫല്യമേകിടുവാൻ ഞാനിങ്ങു വന്നിരിപ്പൂ <br/>
മറുത്തുചൊന്നിടാതെ സ്നാനം കഴിക്ക സമ്മതമായ്<br/>
</li>
<li>
യോഹന്നാനീവചനമംഗീകരിച്ചതിനാൽ <br/>
യേശു മുഴുകിയിതാ യോർദ്ദാൻ നദീജലത്തിൽ <br/>
കയറി യേശുനാഥൻ ദിവ്യമഹിമ പൂണ്ടവനായ്<br/>
</li>
<li>
വെള്ളിക്കു തോൽവി നൽകും വെള്ളത്തിരയ്ക്കടിയിൽ <br/>
കൊള്ളിച്ചു മുൻകഴിഞ്ഞ കൊല്ലങ്ങളാകെയവൻ <br/>
പുതിയവേല ചെയ്‌വാൻ താതനരുളി തന്നെയവൻ<br/>
</li>
<li>
ഒന്നാം മനുഷ്യനു നാം എന്നേക്കുമായ് മരിച്ചു <br/>
വെന്നുള്ള സത്യമഹോ കാട്ടുന്നു കർമ്മമിതു <br/>
പുതിയജീവനത്രേ മേലാൽ ഭരണം ചെയ്‌വു നമ്മെ<br/>
</li>
<li>
തന്നോടുകൂടി നാമും ഒന്നായ് മരിച്ചുയിർപ്പാൻ <br/>
ഒന്നാം മനുഷ്യനെ നാം യോസേഫിൻ കല്ലറയിൽ <br/>
പിടിച്ചു സംസ്കരിപ്പിൻ സ്നാനജലത്തിലാണിടുവിൻ<br/>
</li>
<li>
ഭൂമിയിൽ മൂവരല്ലോ സാക്ഷ്യം പറവതോർത്താൽ <br/>
ആത്മാവു വെള്ളമതും പിന്നീടു ശോണിതവും <br/>
ഇവയിൽ വെള്ളമത്രെ സാക്ഷ്യം വഹിപ്പതിസ്സമയെ<br/>
</li>
<li>
ജീർണ്ണമാം നാശജഡം ഭൗമിക കല്ലറയിൽ <br/>
സംസ്കാരം ചെയ്തു നമ്മൾ ധൂളിയായ്ത്തീർന്നിടുകിൽ <br/>
ഉയിർപ്പിൻകഞ്ചുകത്തെ നമ്മൾ ധരിക്കുമന്ത്യനാളിൽ.  K.V.S<br/>
</li>
</ol>

<br/>
<br/>
<br/>
<br/>
</body>
</html>
