<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ol>
<li>
ക്രിസ്തേശുവിന്റെ സേനയിൽ ഞാൻ ചേർന്നു നിൽക്കുന്നു <br/>
തൻരക്തമാം കൊടികരത്തിലേന്തിസ്സധൈര്യമായ് <br/>
ജഗത്തിൻ നായകാ! ദരിദ്രനായ ഞാൻ <br/>
ഇരിക്കും നാളെല്ലാം നിന്നുടെ കാരുണ്യം<br/>
പുകഴ്ത്തും സർവ്വവും നിനക്കായർപ്പിക്കും <br/>
നമിക്കും തൃപ്പാദങ്ങളിൽ<br/>
</li>
<li>
ലോകത്തിനാശിസ്സേകിടും നിൻക്രൂശിൻ വചനം <br/>
ആവുന്നമട്ടിലോതുവാൻ നിസ്തർക്കമായെങ്ങും<br/>
എനിക്കായ് പീഡകൾ സഹിച്ച നാഥനേ <br/>
സ്മരിക്കും നേരത്തിൻ ദുർഘടമേതിലും<br/>
ക്ഷീണിക്കുന്നില്ല ഞാൻ താണുപോകുന്നില്ല ഞാൻ<br/>
യേശുവിൻ കരബലത്താൽ<br/>
</li>
<li>
വിശ്വാസപ്പോരിൽ മുമ്പനായ് ഞാൻ നിൽക്കും, ദൈവത്തിൻ<br/>
നിശ്വസ്തവാക്കാം വാളിനാൽ ഹനിപ്പേൻ വൈരിയെ<br/>
ശക്തരാം വീരന്മാർ ജീവനെ ത്യജിച്ചും<br/>
സത്യത്തെക്കാത്തൊരിപ്പോർക്കള സ്ഥാനത്തിൽ<br/>
രക്തത്തിന്നന്ത്യമാം തുളളിയും ചിന്തി ഞാൻ ക്രിസ്തനെയനുകരിക്കും<br/>
</li>
<li>
കെട്ടീടുമേ അരയ്ക്കു സത്യമെന്നകച്ച ഞാൻ <br/>
ധരിക്കുമേ സുനീതിയാം കവചവും സദാ<br/>
തൻ സുവിശേഷത്തിൻ യത്നമെൻ ചെരിപ്പും<br/>
രക്ഷ എൻ ചാരുവാം തലക്കോരികയും<br/>
വിശ്വാസഖേടവും ധരിച്ചു പോരുവെൻ <br/>
ഉഗ്രമാം ആത്മയുദ്ധത്തിൽ<br/>
</li>
<li>
ഒട്ടല്ല വന്നു തട്ടിടും വൻപട്ടിണിയിലും <br/>
വിട്ടോടുവാൻ തുനിഞ്ഞുകൂടാ കഷ്ടങ്ങളിലും<br/>
കഷ്ടമുണ്ടാകിലും കർത്തനെ നോക്കി ഞാൻ<br/>
ശത്രുവിൻ കൂട്ടത്തെവെട്ടി മുന്നോട്ടു താൻ<br/>
തുഷ്ടി പൂണ്ടേറണം സൈന്യനാഥൻ തരും<br/>
ആജ്ഞകൾ കാത്തു ജീവിപ്പാൻ<br/>
</li>
<li>
ഉള്ളിന്നു ദുഃഖമേറ്റൊലാ കുടുംബ ഭാരത്താൽ<br/>
കള്ളിന്നു ശത്രുവാകണം സുബോധം പാലിപ്പാൻ<br/>
ഭാരമെല്ലാമെൻ രാജനെടുക്കുന്നു<br/>
ഞാനതു ചുമന്നാൽ ഭോഷത്തം ഭോഷത്തം<br/>
ജീവൻ വെടിഞ്ഞാലും ശത്രു എൻരാജ്യത്തു <br/>
കാലൂന്നാനിടവരൊല്ലാ<br/>
</li>
<li>
യൂദ്ധങ്ങളൊഴിഞ്ഞെത്തുമെ ഞാൻ രാജധാനിയിൽ <br/>
എൻകർത്തനപ്പോളേകുമെൻ വിരുതു സർവ്വവും<br/>
തൽക്ഷണം തന്നുടെയോമന തൃക്കരം<br/>
മുത്തി ഞാൻ വാങ്ങുമേയെൻ വിരുതൊക്കെയും<br/>
നിത്യമായ് ശോഭിപ്പാൻ സത്യമായ് മോദിപ്പാൻ<br/>
സ്വർഗികൾ ചുറ്റി നിൽക്കവേ.  K.V.S<br/>
</li>
</ol>

<br/>
<br/>
<br/>
<br/>
</body>
</html>
