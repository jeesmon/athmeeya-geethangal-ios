<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
നോക്കിലാർക്കും മതിവരാ മന്ദിരം <br/>
ഭാഗ്യനാഥന്റെ ദിവ്യമാമാലയം <br/>
പോക നാമവിടെന്നു ചൊന്നളവെന്തുമോദമുദിച്ചു മേ!<br/>
</li></ul>
<ol>
<li>
സാലേമേ! ഞങ്ങൾ കാലുകൾ നിന്നുടെ <br/>
വാതിലിന്നകമേയിതാ സ്ഥിതിചെയ്തിടുന്നതി ചിത്രമായ് തമ്മിൽ ചേർത്തിണക്കിപ്പണിതുള്ളൊരു <br/>
ഹർമ്മ്യമേ തവഭംഗി വാഴ്ത്തുവതേ-<br/>
തൊരുത്തനു സാദ്ധ്യമാം?<br/>
</li>
<li>
യിസ്രായേലിന്നു സാക്ഷ്യത്തിനായ് തത്ര <br/>
സ്തോത്രസേവ നടത്തുവാനഖിലേശഗോത്ര സമുച്ചയം<br/>
എത്തിടുന്നവിടെ ദാവീദ് രാജന്റെ ശാസ്ത്രമേറിന ധർമ്മപീഠ<br/>
മിരുന്നിടുന്നു വിധിക്കിതാ!<br/>
</li>
<li>
ആശംസിക്കേവം ശാലേമിൻ ശാന്തിയെ <br/>
സ്വൈരമായ് നിവസിക്ക നിന്നോട് കുറെഴുന്നവരേവരും<br/>
നിന്നരമന കൊത്തളമെന്നിവ നിർണ്ണയം സുഖശാന്തികൊണ്ടു<br/>
നിറഞ്ഞിരിക്കണമെന്നുമേ<br/>
</li>
<li>
എൻ സഹോദരന്മാരും സഖാക്കളും നിന്നിലാണ് വസിപ്പതെന്നൊരു കാരണത്തെ നിനച്ചു ഞാൻ നിന്നിൽ ശാന്തിയുണ്ടാകെന്നു ഘോഷിക്കും മന്നവാലയമുള്ളതാൽ <br/>
തവ നന്മ ഞാൻ കരുതിടുമേ<br/>
</li>
<li>
വന്ദനം പിതാവിന്നു നിരന്തരം വന്ദനം നരവർഗ്ഗരക്ഷക <br/>
നേശുവിന്നുമതേ വിധം വന്ദനം പരിവാവനരൂപിക്കും<br/>
വന്ദനം യുഗകാലമായ് തുടരട്ടെ മാനവരേവരും. K.V.S<br/>
</li>
</ol>

<br/>
<br/>
<br/>
<br/>
</body>
</html>
