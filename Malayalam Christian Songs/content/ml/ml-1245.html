<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ol>
<li>
ആദ്യന്തമില്ലാത്ത നിത്യന്റെ കാന്ത്യാ <br/>
പ്രദ്യോതനൻപോൽ പ്രകാശിച്ചു നിൽക്കും<br/>
സദ്യോഗമാർന്നുള്ള ദിവ്യാനനങ്ങൾ <br/>
ഇദ്ദമ്പതിക്കേക ശ്രീയേശുനാഥാ! <br/>
</li>
<li>
താൽക്കാലികങ്ങളാം ഭോഗങ്ങളെല്ലാം <br/>
ആത്മാനുഭൂതിയിൽ നിസ്സാരമായി <br/>
കാണ്മാൻ കരുത്തുള്ള സ്വർഗ്ഗീയ കണ്ണാൽ<br/>
ശോഭിക്കുമാറാക ശ്രീയേശുനാഥാ!<br/>
</li>
<li>
ആനന്ദവാരാശി തന്നിൽ പരക്കും <br/>
വിചീതരംഗങ്ങളാർക്കുന്ന ഗാനം<br/>
വേദോക്ത സീമാവിലെത്തി ശ്രവിപ്പാൻ<br/>
ഏകീടു കർണ്ണങ്ങൾ ശ്രീയേശുനാഥാ!<br/>
</li>
<li>
മൂഢോപദേശക്കൊടുങ്കാടു ശീഘ്രം <br/>
പാടേ തകർത്തങ്ങു ഭസ്മീകരിപ്പാൻ <br/>
ചൂടോടെ കത്തിജ്വലിക്കുന്ന നാവും <br/>
നീടാർന്നു നൽകീടു ശ്രീയേശുനാഥാ!<br/>
</li>
<li>
സാധുക്കളായുള്ള മർത്യർക്കുവേണ്ടി <br/>
ചാതുര്യയത്നം കഴിച്ചേതു നാളും <br/>
മാധുര്യദാനം പൊഴിക്കുന്ന കൈകൾ <br/>
ഇദ്ദമ്പതിക്കേക ശ്രീയേശുനാഥാ!  <br/>
</li>
<li>
സീയോൻ മണാളന്റെ പ്രത്യാഗമത്താൽ <br/>
മായാതമസ്സോടി മാറുന്ന നാളിൽ <br/>
ജായാത്വമേന്തിക്കിരീടം ധരിപ്പാൻ <br/>
ആശിസ്സിവർക്കേക ശ്രീയേശുനാഥാ! <br/>
</li>
<li>
നിത്യം ലഭിക്കട്ടെ സൂര്യപ്രകാശം <br/>
അഭ്യുൽപതിക്കട്ടെ ചന്ദ്രന്റെ കാന്തി <br/>
നാനാത്വമാർന്നുള്ള പുഷ്പങ്ങളെന്നും <br/>
സൗരഭ്യമേകട്ടെ ശ്രീയേശുനാഥാ! KVS<br/>
</li>
</ol>

<br/>
<br/>
<br/>
<br/>
</body>
</html>
