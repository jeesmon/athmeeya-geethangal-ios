<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
ദേവ ദേവ നന്ദനൻ കുരിശെടുത്തു <br/>
പോവതു കാണ്മിൻ പ്രിയരേ <br/>
കാവിലുണ്ടായ ശാപം പോവാനിഹത്തിൽ വന്നു<br/>
നോവേറ്റു തളർന്നയ്യോ! ചാവാനായ് ഗോൽഗോത്തായിൽ<br/>
</li></ul>
<ol>
<li>
പരമപിതാവിനുടെ തിരുമാർവിലിരുന്നവൻ <br/>
പരമഗീതങ്ങൾ സദാ പരിചിൽ കേട്ടിരുന്നവൻ<br/>
പരമദ്രോഹികളാകും നരരിൽ കരളലിഞ്ഞു<br/>
സർവ്വമഹിമയും വിട്ടുർവ്വിയിങ്കൽ വന്നയ്യോ<br/>
</li>
<li>
കുറ്റമറ്റവൻ കനിവറ്റ പാതകനാലെ <br/>
ഒറ്റപ്പെട്ടു ദുഷ്ടരാൽ കെട്ടിവരിയപ്പെട്ടു<br/>
ദുഷ്ടകൈകളാലടിപ്പെട്ടുഴുത നിലംപോൽ<br/>
കഷ്ടം! തിരുമേനിയോ മുറ്റുമുഴന്നുവാടി<br/>
</li>
<li>
തിരുമുഖാംബുജമിതാ അടികളാൽ വാടിടുന്നു <br/>
തിരുമേനിയാകെ ചോര തുടുതുടയൊലിക്കുന്നു<br/>
അരികളിന്നരിശമോ കുറയുന്നില്ലൽപ്പവുമേ<br/>
കുരിശിൽ തറയ്ക്കയെന്നു തെരുതെരെ വിളിക്കുന്നു<br/>
</li>
<li>
കരുണതെല്ലുമില്ലാതെ അരികൾ ചുഴന്നുകൊണ്ടു<br/>
ശിരസ്സിൽ മുൾമുടിവെച്ചു തിരുമുഖം തുപ്പി ഭാര<br/>
കുരിശങ്ങെടുപ്പിച്ചയ്യോ! കരകേറ്റിടുന്നിതാ കാൽ<br/>
വരിമലയിങ്കൽ തന്നെ കുരിശിച്ചിടുവാനായി<br/>
</li>
<li>
കുറ്റമറ്റവൻ പാപപ്പെട്ടവൻ പോൽ പോകുന്നു<br/>
ദുഷ്ടർ കൂട്ടം ചുഴന്നു ഏറ്റം പങ്കം ചെയ്യുന്നു<br/>
പെറ്റമാതാവങ്ങയ്യോ! പൊട്ടിക്കരഞ്ഞിടുന്നു<br/>
ഉറ്റനാരിമാർ കൂട്ടമെത്രയുമലറുന്നു<br/>
</li>
<li>
എത്രയും കനിവുള്ള കർത്താവേ! ഭർത്താവേ! ഈ <br/>
ചത്തചെള്ളാം പാപിമേലെത്ര സ്നേഹം നിനക്കു<br/>
കർത്താവേ, നീ നിന്റെ രാജ്യത്തിൽ വരുമ്പോളീ<br/>
ഭൃത്യനെയും കൂടെയങ്ങോർത്തുകൊണ്ടിടണമേ.  J.J<br/>
</li>
</ol>

<br/>
<br/>
<br/>
<br/>
</body>
</html>
