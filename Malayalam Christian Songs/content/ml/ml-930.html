<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
ബാല്യകാലത്തിലെ നിൻ സൃഷ്ടാവിനെ <br/>
ഓർത്തുകൊൾകെൻ പ്രിയനേ!<br/>
  ദുർദിവസങ്ങൾ നിനക്കണയാതെയും <br/>
  ഇഷ്ടമില്ലാക്കാലം വന്നു ചേരാതെയും<br/>
</li></ul>
<ol>
<li>
നല്ല വെളിച്ചമെങ്ങു മകന്നു നീരുള്ള കാറിൻ നിരയാൽ<br/>
എല്ലാടവുമിരുണ്ടുനഭസ്സിനാലല്ലിനു തുല്യമായി <br/>
  നല്ലതാം യൗവനശോഭനിലച്ചുടൻ <br/>
  വല്ലാത്ത വാർദ്ധക്യമേന്തുകിൽ ദുർഘടം<br/>
</li>
<li>
വീട്ടുകാവൽക്കു നിൽക്കും പ്രധാനികൾ ഞെട്ടിവിറയ്ക്കുമന്നു <br/>
മുട്ടെക്കുനിഞ്ഞുപോകു മുടൽ ബലപ്പെട്ടവരെൻ പ്രിയനേ!<br/>
  മുട്ടനും സാധുവും ഭേദമെന്തൺപതിൽ <br/>
  ഇട്ടിടത്തങ്ങു കിടന്നു വലഞ്ഞുപോം<br/>
</li>
<li>
മുപ്പതും രണ്ടുമുണ്ട്യുവാവിനു മുത്തിനോടൊത്ത ദന്തം<br/>
നാൽപതാകും വയസ്സിൽ കൊഴിഞ്ഞവ മിക്കതും തീർന്നുപോകും <br/>
  ഡോക്ടർ പറിച്ചതും പട്ടതും നീക്കിയാൽ<br/>
  ശിഷ്ടമേതാനുമുണ്ടൊട്ടും ഫലം വരാ<br/>
</li>
<li>
ജാലകത്തിങ്കലൂടെ നോക്കുന്നവരാകെയന്ധീഭവിക്കും<br/>
വീഥിയിൻ നേരെയുള്ള കതകുകളാകെയടഞ്ഞുപോകും<br/>
  ഭക്ഷ്യമരയ്ക്കുന്ന ശബ്ദം കുറയുമേ <br/>
  പക്ഷികൾ തൻ ശബ്ദത്തിൽ വൃദ്ധനുണർന്നുപോം <br/>
</li>
<li>
പാട്ടുകാരൊക്കെയയ്യോതളർന്നുപോം കേറ്റം ഭയപ്രദമാം <br/>
റോട്ടിലവിടവിടെഭയത്തിനു ഹേതുവും സംഭവിക്കും <br/>
  ബദാം മരം പൂത്തു ഭാരമായ് തീർന്നിടും <br/>
  ദീപനം നാസ്തിയാം<br/>
</li>
<li>
മർത്യനോ ഭൂമിവിട്ടു തനിക്കുള്ള നിത്യഗൃഹത്തിലേക്കു<br/>
യാത്ര ചെയ്യുന്നുടനെമരണത്തിൻ വാർത്തയും കൊണ്ടനേകർ<br/>
  ദുഃഖഗാനം പാടി വീഥിയിലൊക്കവെ <br/>
  ചുറ്റിനടക്കുന്നു മറ്റെന്തു സാധ്യമാം<br/>
</li>
<li>
വെള്ളിച്ചരടഴിയും യഥാർത്ഥമായ് പൊന്നുങ്കിണ്ണം തകരും<br/>
ഊറ്റിലുടഞ്ഞുപോകും കുടം കിണറ്റിൽ തകരുന്നു ചക്രം <br/>
  മണ്ണുടൻ ഭൂമിയിൽ ചേരുമാത്മാവതു <br/>
  നൽകിയ നാഥന്റെ ചാരത്തു പോയിടും<br/>
</li>
<li>
നല്ലതും തീയതുമാം പ്രവൃത്തികൾക്കുള്ള കണക്കവിടെ <br/>
തന്നുടെ ന്യായസഭ യതിൽ കൊടുത്തീടണം മർത്യനന്നു<br/>
  നന്നാരഹസ്യമായുള്ള ക്രിയകളും <br/>
  മന്നവൻ മുമ്പിൽ വരാതെ പോകാ ദൃഢം<br/>
</li>
<li>
മായയെന്നോതിടുന്നു സമസ്തവും മായതാനെന്തു ഭേദം<br/>
ന്യായബുദ്ധിയുറച്ചു തകർക്കുക മായയിൻ ദർശനത്തെ<br/>
  ജ്ഞാനസൂര്യനുദിച്ചാനന്ദ രശ്മിയെ <br/>
  മാനസേ വീശണം മായ നീങ്ങാൻ സഖേ!<br/>
</li>
<li>
എല്ലാറ്റിനും ചുരുക്കംഉരച്ചിടാം വല്ലഭനെ ദിനവും<br/>
ഉള്ളിൽ ഭയന്നു തന്റെ നിദേശങ്ങളെല്ലാമനുസരിച്ചാൽ<br/>
  നല്ലതാം ലോകത്തിലല്ലലില്ലാതെ നാം <br/>
  എല്ലായ്പ്പോഴും വാണു തന്നെ സ്തുതിച്ചിടാം. K.V.S<br/>
</li>
</ol>

<br/>
<br/>
<br/>
<br/>
</body>
</html>
