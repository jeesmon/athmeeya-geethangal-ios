<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
ശാലോമിയേ! വരികെന്റെ പ്രിയേ! <br/>
ചേലെഴും സ്വർലോക സുന്ദരിയേ! <br/>
മാലൊഴിക്കും നിന്റെ പ്രേമരസം വഴി <br/>
ഞ്ഞാലപിപ്പിക്കുന്നെൻ ചുണ്ടുകളെ മമ<br/>
</li></ul>
<ol>
<li>
താതനഹോ തനിക്കുള്ളവരെ <br/>
ലോകരിൽ നിന്നു പിരിച്ചിടുന്നു <br/>
ആകയാൽ തന്നുടെ വാചമനുസരി-<br/>
ച്ചായവരിൽനിന്നു വേഗമകന്നു നീ<br/>
</li>
<li>
ദേവകളോടുളള സഖ്യമിച്ഛി-<br/>
ച്ചാനോക്കു വിട്ടു തൻ സ്നേഹിതരെ <br/>
ദ്യോവിലേക്കായവൻ പോകുന്നതിൻ മുമ്പ് <br/>
ദൈവപൂമാനെന്നെ സാക്ഷ്യം ലഭിച്ചിതു<br/>
</li>
<li>
നോഹ മുതലായ സാത്വികന്മാ-<br/>
രേകമായ് നിന്നു പൊരുതതിനാൽ<br/>
ലോകമവർക്കിങ്ങു യോഗ്യമായ് വന്നതി<br/>
ല്ലായ്കിലും ദിവ്യസമ്പത്തവർക്കുണ്ടതാൽ<br/>
</li>
<li>
മാതാ, പിതാ, നിലം, ബന്ധുജനം, <br/>
സോദരീ, സോദരർ, ഭാര്യ, മക്കൾ,<br/>
ആടുകൾ, മാടുകളാദിയാം സ്വത്തൊടു<br/>
ജീവനും കൈവെടിഞ്ഞാടൽ കൂടാതെ നീ<br/>
</li>
<li>
മാളികവീടുകൾ, ഗോപുരങ്ങൾ, <br/>
മേളമേഴുന്ന ദേവാലയങ്ങൾ<br/>
കോളേജ്ജുകളോടു യുണിവേർസിറ്റിയും-<br/>
മേതുമേ നോക്കാതെ പോരികെൻ നായികെ!-<br/>
</li>
<li>
ബാങ്കുകൾ, ചിട്ടികൾ, കമ്പനികൾ, <br/>
തീങ്കുചെയ്യും കളി, ഷോടതികൾ<br/>
ജിമ്നേഷ്യമോദാദ നാടകശാലകൾ ഏന്നിവ-<br/>
യോർതു നീ താമസിചിടൊള്ള<br/>
</li>
<li>
വേഷവിശേഷങ്ങളാഭരണം <br/>
ജാതികൾക്കൊത്ത ദുരാചരണം <br/>
ദൂരീകരിക്ക നീ സോദരപൂരണം <br/>
സാധിച്ചിടും കപടാത്മികധാരണം<br/>
</li>
<li>
കണ്ണുകൾ മോഹം, ജഡത്തിൻമോഹം, <br/>
ജീവനത്തിന്റെ പ്രതാപമിവ<br/>
ഒന്നും പിതാവിൽനിന്നല്ലിതു ലോകത്തിൽ <br/>
നിന്നുതന്നെയിവയെല്ലാ മൊഴിഞ്ഞുപോം<br/>
</li>
<li>
വാമേ! ലെബാനോനെ വിട്ടുടനേ <br/>
ക്ഷേമമായ് പോരിക നാട്ടിലേക്ക് <br/>
പ്രേമമുള്ളോരമാനാമുകളും ശേനീർ <br/>
ഹെർമ്മോൻ മുടികളും വിട്ടുതരിക നീ<br/>
</li>
<li>
ലോകവെയിലാറി തീർന്നിടുമ്പോൾ <br/>
മൂറിൻ മലമേൽ ഞാൻ വിശ്രമിപ്പാൻ <br/>
സിംഹഗുഹകളും പുള്ളിപ്പുലികളിൻ <br/>
പർവ്വതവും വിട്ടു പോരിക നീ<br/>
</li>
<li>
ദിവ്യമായുള്ള മണവറയെ  <br/>
ദൈവം നമുക്കായൊരുക്കുമയേ!<br/>
ദ്യോവിൽ ലഭിക്കുമീ വാസസ്ഥലത്തു നാം <br/>
മേവുമനവധി മോദമോടെന്നുമേ<br/>
</li>
<li>
കെട്ടിയടച്ചുള്ള തോട്ടമേയെൻ <br/>
മുദ്രയിട്ടുള്ള ജലാശയമേ <br/>
വറ്റിടാതുള്ള നിൻ പ്രേമവെള്ളങ്ങളിൽ <br/>
മുറ്റും ലയിച്ചു രമിപ്പെൻ സദാപി ഞാൻ. K.V.S<br/>
     <br/>
</li>
</ol>

<br/>
<br/>
<br/>
<br/>
</body>
</html>
