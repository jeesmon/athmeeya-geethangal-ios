<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
നരേന്ദ്രസൂനോ! നാഥാ! വന്നിടുക<br/>
</li></ul>
<ol>
<li>
ഗിരീന്ദ്രശൃംഗമതിൽനിന്നു മേഘമണ്ഡലത്തിൽ <br/>
സുരേന്ദ്ര ലോകം പൂകിയൊരു യേശു ദേവാ!<br/>
ഭവാൻ പോയപോലെ വീണ്ടുംവന്നിടുക<br/>
</li>
<li>
കണ്ണുനീർ നിറഞ്ഞ തന്റെ ശിഷ്യരെ കരത്താൽ <br/>
തിണ്ണമായനുഗ്രഹിച്ച ദേശികേശാ!<br/>
ഞങ്ങൾക്കാശിസ്സേകാൻവീണ്ടുംവന്നിടുക<br/>
</li>
<li>
ദിവ്യമാം തിരുവചസ്സിന്നവ്യയാധികാരം <br/>
ഭൂമിയിൽ പുനഃസ്ഥാപിപ്പാൻ രാജവര്യാ!<br/>
ഭവൽസേനയോടെവീണ്ടുംവന്നിടുക<br/>
</li>
<li>
ഈയുഗത്തിന്നന്ത്യം വരെ ഞങ്ങളോടുകൂടെ <br/>
താനിരുന്നു കൊള്ളുമെന്നു വാക്കു തന്ന<br/>
സത്യപാലകനേ നാഥാ! വന്നിടുക<br/>
</li>
<li>
രാവകന്നു ശോഭചിന്തും സുപ്രഭാതമിപ്പോൾ <br/>
താവകമാം വരവിനാൽ ലഭ്യമാകാൻ <br/>
ബഹുവാഞ്ഛയോടെഞങ്ങൾ കാത്തിടുന്നേ<br/>
</li>
<li>
ശീതളക്കാറ്റേശി ഞങ്ങളാകവേ കുളിർത്തു <br/>
പോയിടായ്‌വാൻ വന്നു നിന്റെ കാന്തി ചേരും<br/>
കരം തന്നിലേന്തിചൂടുനൽകണമേ നീ<br/>
</li>
<li>
പൂർവ്വദിക്കിലുയരുന്ന ബാലസൂര്യൻ പോലെ <br/>
പൊൻകരങ്ങൾ നീട്ടി കൃപ പൂണ്ടടിയാർ<br/>
മനത്താമരകൾവിടർത്തിടുക നീ<br/>
</li>
<li>
നീലനിറമാണ്ടവാനം പൂക്കളിൻ സുഗന്ധം <br/>
തൂകുമൊരു കുളിർകാറ്റും പച്ചയായ <br/>
വില്ലീസാൽ പുതച്ച ഭൂവുംനൽകിടുക<br/>
</li>
<li>
ആദിമനുഷ്യന്റെ മഹാപാതകത്താൽ നഷ്ട <br/>
മായ ദിവ്യാനുഗ്രഹങ്ങൾ വീണ്ടുമേകാൻ<br/>
ഉടൽ യാഗം ചെയ്തദേവാ!നീ ജയിക്ക. K.V.S<br/>
</li>
</ol>

<br/>
<br/>
<br/>
<br/>
</body>
</html>
