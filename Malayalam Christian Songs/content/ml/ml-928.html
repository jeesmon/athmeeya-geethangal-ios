<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ol>
<li>
നിത്യജയഗീതം പാടാൻ നാവുയരുന്നേ കണ്ടു <br/>
കർത്തനെ സ്തുതിപ്പാനെനിക്കാശയേറുന്നേ<br/>
എത്രയുമിജിപ്തിന്നന്ധകാരം മൂടിലും ഒരു <br/>
മാത്രയാം നാൾക്കില്ല താമസം<br/>
</li>
<li>
തീരം കാണാതോടിടുന്ന കപ്പലാളുകൾ പറ <br/>
ന്നീടും പക്ഷികളെക്കണ്ടു ധൈര്യമാർന്നപോൽ<br/>
മാറിടാക്കുറികൾ കണ്ടുതേറും വരവോതെല്ലും<br/>
മാറ്റമില്ലാതടുത്തെന്നു നിശ്ചയിച്ചിടാം<br/>
</li>
<li>
തിട്ടമായ് വാനസൈന്യം ലക്ഷണം കൂറി അതി<br/>
ശ്രേഷ്ഠമാമീ സംഗതിക്കു സാക്ഷികളോതി<br/>
ദുഷ്ടലോകത്തക്രമങ്ങൾ മട്ടുവിട്ട ഹോ! എങ്ങും<br/>
കാട്ടും കുറി വരവിനു തക്ക കുറിയാം<br/>
</li>
<li>
ഭൂമിയിലോ ദീർഘനാളായ് ശാപം വാഴുന്നു എങ്ങും<br/>
കേമമാം റോമയിൻ കോട്ട കേളിയാടുന്നു<br/>
ക്ഷാമവും പകർച്ച വ്യാധി പോരിവയെല്ലാം-വരും<br/>
ശ്രീമനുവേൽ വരവിനു സാക്ഷികളല്ലോ<br/>
</li>
<li>
കാടുകളിൻ വരൾച്ചയോ നീങ്ങിവരുന്നു ചൊരി<br/>
ഞ്ഞീടും മാരിയേറ്റു നിലമുല്ലസിക്കുന്നു<br/>
ഈടെഴുമൊലിവു മലമേൽ ചൂടിടും പാദംകാണ്മാൻ<br/>
നാടുതോറുമൊരുക്കങ്ങൾ കൂടി വരുന്നു<br/>
</li>
<li>
യൂദരുടെ വീണ്ടെടുപ്പിൻ നാളണയുന്നു പുറ- <br/>
ജാതികളിൻ കാലം തികയാനടുക്കുന്നു<br/>
ശ്രീയേറുശലേമിൽ കുടിയേറി വരുന്നുജനം<br/>
രാജശക്തിക്കെതിർ ബലം കൂടിവരുന്നു<br/>
</li>
<li>
ഭക്തികെട്ട പാപലോകം പാഞ്ഞിളകവെ വരും<br/>
പരിശുദ്ധിമാന്മാർ പരൻ പാദം പണിയും<br/>
നിത്യമായിപ്പാടുലകിൽ നിന്നു മറയും പേയിൻ<br/>
നീണ്ട ശത്രുതയൊടുങ്ങും നിന്ദയൊഴിയും<br/>
</li>
<li>
ആയതിനാൽ ദൈവമേകും മുൻകുറികളാമിവ <br/>
അവൻ വരവെന്യേ വേറൊരാശ്വാസമില്ല<br/>
ഈ ജഗത്തെയുദ്ധരിച്ച യേശുപരനാം ജല<br/>
താരകമൊഴിഞ്ഞെനിക്കില്ലാശ്രയമൊന്നും. K.V.S<br/>
</li>
</ol>

<br/>
<br/>
<br/>
<br/>
</body>
</html>
