<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
യേശുവിൻ സ്നേഹത്താലെന്നുള്ളം പൊങ്ങുന്നേ <br/>
തൻസ്നേഹമാധുര്യം ചിന്താതീതമത്രേ <br/>
ഹാ എത്ര ആഴമേ യേശുവിൻ സ്നേഹമേ <br/>
ആയതിൻ ധ്യാനമെൻ ജീവിതഭാഗ്യമേ<br/>
</li></ul>
<ol>
<li>
ലോകസ്ഥാപനം മുമ്പെന്നെയും കണ്ടല്ലോ<br/>
ലോകത്തിൽ വന്നു തൻ ജീവനെ തന്നല്ലോ<br/>
എത്രയോ ശ്രേഷ്ഠമാം സ്വർഗ്ഗീയ വിളിയാൽ<br/>
എന്നെയും യോഗ്യനായെണ്ണിയ സ്നേഹമേ<br/>
</li>
<li>
കർത്താവാം കുഞ്ഞാട്ടിൻ കല്യാണനാളതിൽ <br/>
കാന്തയായ് തൻമുമ്പിലെന്നെയും നിർത്തുവാൻ<br/>
ഘോരമാം പാടുകൾ ക്രൂരരാം യൂദരാൽ<br/>
കാരണമില്ലാതെ സഹിച്ച സ്നേഹമേ<br/>
</li>
<li>
സീയോനിലെനിക്കായ് മൂലക്കല്ലാകുവാൻ <br/>
സീയോനിലെന്നെയും ചേർത്തു പണിയുവാൻ<br/>
സ്വർഗ്ഗീയതാത നിൻവേലയും തികച്ചു<br/>
സ്വർഗ്ഗീയശിൽപ്പിയാം യേശുവിൻ സ്നേഹമേ<br/>
</li>
<li>
അത്ഭുതസ്നേഹമാം സ്വർഗ്ഗീയ ദാനത്താൽ <br/>
സമ്പൂർണ്ണനാക്കിടും എന്നെയും തന്നേപ്പോൽ<br/>
ശത്രുവാമെന്നെയും തൻ സ്വന്തമാക്കിയ<br/>
സ്നേഹസ്വരൂപ നിൻ അതുല്യസ്നേഹമെ<br/>
</li>
<li>
ജീവകിരീടവും ജ്യോതിയാം വസ്ത്രവും <br/>
നീതിയിൻ ചെങ്കോലും ധരിച്ചുവാഴുവാൻ<br/>
മുൾമുടി ധരിച്ചു നിന്ദയും സഹിച്ചു <br/>
മന്നാധി മന്ന നിൻ മാറാത്ത സ്നേഹമേ<br/>
</li>
<li>
വീണ്ടെടുപ്പിൻ ഗാനം പാടും ഞാൻ സീയോനിൽ<br/>
വിൺദൂതർക്കും പാടാൻ അസാദ്ധ്യമേയത്<br/>
കാൽവറി ഗിരിയിൽ കാൽകരം തുളച്ച<br/>
മന്നാധിമന്ന നിൻ മാറാത്ത സ്നേഹമേ<br/>
</li>
</ol>

<br/>
<br/>
<br/>
<br/>
</body>
</html>
