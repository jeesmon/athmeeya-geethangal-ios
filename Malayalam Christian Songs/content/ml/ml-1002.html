<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
മന്നവനാം മശിഹായെ കാണാഞ്ഞിട്ടെന്റെ<br/>
കണ്ണുകളും പാരമിതാ തളരുന്നു<br/>
</li></ul>
<ol>
<li>
ഭൂതലത്തെ സുവിശേഷനാദത്താൽ മോദ<br/>
പൂരിതമാക്കിടേണ്ടവർ നിലതെറ്റി<br/>
ഘോര രണസന്നദ്ധരായിടുന്നു ചിത്തിൽ <br/>
ഓരുവതുപോലുമാകാ ഗുണസിന്ധോ!<br/>
</li>
<li>
ലോകനന്മയുളവാക്കും ശാസ്ത്രത്തെയിപ്പോൾ<br/>
ലോകനശീകരണത്തിൻ യന്ത്രങ്ങൾ<br/>
ആകൃതിപ്പെടുത്തുവാനായ് സർവ്വേശാ! പാപ<br/>
പൂരിതന്മാർ തുനിയുന്നുപാർത്തായോ?<br/>
</li>
<li>
യുദ്ധസന്നദ്ധരായയ്യോ! ക്രിസ്ത്യന്മാർഘോര<br/>
യുദ്ധമതിനിറങ്ങുന്നു ദയനീയം, <br/>
ബോംബുകളും ടാങ്കുകളുംഭുവനത്തെ തീരെ<br/>
ചാമ്പലാക്കിക്കളയുന്നുപാർത്തോയോ?<br/>
</li>
<li>
ലോകനാഥാ! നിന്റെ ദിവ്യകാരുണ്യ നേത്രം<br/>
ശോകസമുദ്വിഗ്നരായ ഞങ്ങൾ മേൽ<br/>
നീ തിരിച്ചു ഭയങ്കര ബാധകളെ ഭൂവിൻ<br/>
മീതിൽനിന്നു നീക്കുക നീ വേഗത്തിൽ<br/>
</li>
<li>
യാതൊരു നിമിഷവും നീ കളയാതെ മേഘ <br/>
വാഹനത്തിലെഴുന്നള്ളി വിരവോടെ <br/>
താവകമാം ചിറകടി തന്നിൽ നീ കാത്തു<br/>
പാലനമരുൾവാൻ ഭൂവിൽ വന്നാലും<br/>
</li>
<li>
യുദ്ധഭേരി നിനാദമല്ലടിയങ്ങൾക്കിനി <br/>
യുത്തമമാം തിരുനാമ മധുരത്താൽ <br/>
ചിത്തമതു കുളിർത്തിടാൻ അരുളേണം <br/>
സാത്താനിദ്ധരയെ പിളർക്കുമിത്തരുണത്തിൽ<br/>
</li>
<li>
അഗ്നിചൂർണ്ണമതിൻ ഗന്ധം ഗഗനത്തിൽ നിന്നു<br/>
നിഷ്ക്രമിച്ചു പുഷ്പഗന്ധമതു നല്കും<br/>
കുന്ദകുസുമാദികളാൽ ചർച്ചിതവായു<br/>
മണ്ഡലമരുൾക ഞങ്ങൾക്കഖിലേശാ! K.V.S<br/>
</li>
</ol>

<br/>
<br/>
<br/>
<br/>
</body>
</html>
