<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
രീതി: എന്റെ ഭാവിയെല്ലാമെന്റെ<br/>
</li></ul>
<ol>
<li>
എന്റെ കർത്താവാമെശുവേ! ആശ്രിതവത്സലാ പ്രഭോ! <br/>
നിൻകരത്താൽ താങ്ങിയെന്നെ നിൻപാതയിൽ നടത്തുക<br/>
</li>
<li>
ജീവിതമാം വൻ കടലിന്നക്കരെ ഞാനെത്തുവോളം <br/>
മാർഗ്ഗനിർദ്ദേശം നൽകിയെൻ യാത്ര സുഗമമാക്കുക<br/>
</li>
<li>
നിസ്സഹായനാകുമെന്റെ വിശ്വാസമാം നൗകയെ നിൻ <br/>
ശാശ്വതകരം നയിച്ചു സന്തതം പാലിക്കേണമേ<br/>
</li>
<li>
ശക്തിയായ കാറ്റും കോളും ദർശിച്ചു ഞാൻ പേടിക്കുമ്പോൾ <br/>
ഭീരുവായതെന്തിനു നീ എന്ന സ്വരം കേൾക്കെട്ടെ ഞാൻ<br/>
</li>
<li>
അന്ധകാരത്താലെൻ മാർഗ്ഗം വ്യക്തമല്ലെന്നു തോന്നിയാൽ <br/>
ബന്ധുരമാം നിന്മുഖത്തിൻ കാന്തിയതിൽ ശോഭിക്കട്ടെ<br/>
</li>
<li>
മേഘത്തിൽ നീ വന്നിടുമ്പോൾ തേജസ്സിൽ ഞാൻ നിന്നെ കാണും <br/>
നിന്നോടു സദൃശനാകാൻ പ്രാപിക്കും ഞാൻ രൂപാന്തരം<br/>
</li>
<li>
വീഴാതെന്നെ കാത്തു തവ തേജസ്സിൻ സന്നിധാനത്തിൽ <br/>
ചേർത്തിടുവാൻ പ്രാപ്തനാമെൻ <br/>
കർത്തനെന്നും സ്തോത്രം ആമേൻ. P.I.K<br/>
</li>
</ol>

<br/>
<br/>
<br/>
<br/>
</body>
</html>
