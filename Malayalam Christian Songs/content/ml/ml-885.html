<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
രീതി: മേലിലുള്ളെരൂശലേമേ<br/>
</li></ul>
<ol>
<li>
മഞ്ഞുകാലം കഴിഞ്ഞിപ്പോൾ മാഞ്ഞു മഴയിൻ പ്രഭാവം <br/>
കുഞ്ജരഗാമിനീ ദിവ്യസുന്ദരീ!നിന്റെ <br/>
മഞ്ജുവാമുടലഞ്ജനത്തിനു തുല്യമായിരുളാതിരിപ്പതി <br/>
നെൻ ജനം വാഴ്ത്തിടും പ്രേമവൻദരീ എഴു<br/>
ന്നെന്നോടുകൂടെ വാ ധർമ്മ മഞ്ജരി<br/>
</li>
<li>
പുഷ്പപൂർണ്ണമായ് വിളങ്ങും തൽപമെന്നപോലെ ഭൂമി <br/>
യിപ്പഴേ കാണുന്നു സ്വർഗ്ഗഭാമിനീ പോക്കിൽ<br/>
കൽപശാഖിയിലുത്ഭവിച്ചു വിടർന്ന ദിവ്യസുമങ്ങളാം പരി <br/>
ശുദ്ധരെ കണ്ടിടാം ദൈവകാമിനീനിന്നാ<br/>
ലെപ്പോഴെത്തും വസതിയിൽ നാമിനി<br/>
</li>
<li>
പക്ഷികളിൻ ഗാനമന്തരീക്ഷമെങ്ങും മുഴങ്ങുന്നു <br/>
ശിക്ഷയായി കുറുപ്രാവിൻ ശബ്ദവും ലോക<br/>
രക്ഷണത്തിനു ശക്തമെന്ന വിധത്തിലാദരവാർന്നു വന്നിഹ <br/>
കക്ഷിമത്സരം വെടിഞ്ഞു സർവ്വരും നാട്ടിൽ<br/>
പക്ഷമായ് കേൾക്കുന്നു മോദം നിത്യവും<br/>
</li>
<li>
അത്തിമരത്തിന്റെ കായ്കൾ വ്യക്തമായ് പഴുത്തിടുന്നു <br/>
ഗോസ്തനീ വല്ലികൾ പൂത്തുവീശുന്നു ഗന്ധം<br/>
സ്വസ്ഥരെങ്കിലുമീപ്രപഞ്ചരസം ശ്വസിച്ചുണർവറ്റുപോയൊരു <br/>
ശിഷ്ടരിൻ നാസികാഗ്രത്തിലേശുന്നു അവർ<br/>
ലബ്ധജീവരായ് സുവാർത്ത പേശുന്നു<br/>
</li>
<li>
രംഭിതേ! സുന്ദരീ! സാക്ഷാൽ സംഭരിതാനന്ദപൂർണ്ണ <br/>
കുംഭമേ!യെഴുന്നു വരികിന്നയേ! സാത്താൻ <br/>
സംഭ്രമിച്ചുടനോടിടും പടി വൻപടയ്ക്കനുരൂപ ധാടിയി-<br/>
ലുമ്പരാൽ വന്ദിതേ! നീക്കു നിന്ദയെ ലോകം <br/>
നിൻ പദത്തിൽ കുമ്പിടുമാറെൻ പ്രിയേ!<br/>
</li>
<li>
പാറയിൻ വിടവിലും വൻ കേണിയിൻ മറവിലും ഹാ! <br/>
വാണിരിക്കും പ്രാവുപോലുള്ളെൻ പ്രിയേ!ധൈര്യം <br/>
മാറിടാതിഹ മനുജരവരുടെ മുമ്പിലും തിറമായി നിൽപൊരു <br/>
മാനമേറും മുഖം കാണിച്ചെൻ ഗൃഹേനിന്നെ <br/>
കാണുമാറാകണം മഹിമാന്വിതേ!<br/>
</li>
<li>
നിൻമുഖത്തെ കണ്ടുകൊണ്ടും നിൻസ്വരം ഞാൻ കേട്ടുകൊണ്ടും<br/>
നിന്റെ പേർക്കനുഭവിച്ച പാടുകൾ എന്റെ <br/>
പൊന്നുജനകനു പുതിയ സുധയതു-<br/>
പോൽ പ്രിയം കലരുവാറഹമെൻ<br/>
സുതർക്കായ് സഹിച്ചുള്ള നോവുകൾ<br/>
മറന്നിനിയും കഴിച്ചിടുമെൻ നാളുകൾ. K.V.S<br/>
</li>
</ol>

<br/>
<br/>
<br/>
<br/>
</body>
</html>
