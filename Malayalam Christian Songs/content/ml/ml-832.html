<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ol>
<li>
എന്റെ ജീവനാം യേശുവേ! നിന്റെ തിരുരക്തം കൊണ്ടു<br/>
വീണ്ടെടുത്ത ഈ നിൻ വിശ്വാസിയെ നീ കാക്കേണമേ<br/>
</li>
<li>
ശിഷ്ടമാം നാളുകളിൽ നിൻ ഇഷ്ടത്തിനു ഞാൻ ജീവിപ്പാൻ <br/>
ദുഷ്ടന്മാരിൻ ആലോചനയ്ക്കെന്നെ ഏൽപ്പിക്കരുതേ<br/>
</li>
<li>
ലോകം തൻ വൻമായകളാൽ ആകർഷിപ്പാൻ അടുക്കുമ്പോൾ <br/>
ഏകാഗ്രതയോടു എൻ മാനസം കാത്തിടണമേ<br/>
</li>
<li>
ജഡബലഹീനതയിൽ വിടരുതേ ദാസനെ നീ <br/>
ഇടവിടാതുണർന്നു പ്രാർത്ഥിപ്പാൻ തുണയ്ക്കേണമേ<br/>
</li>
<li>
തീയമ്പുകളെ എന്റെ മേൽ എയ്യുമ്പോൾ പിശാചായവൻ <br/>
നീയൻപോടു നിൻ ചിറകിൻ കീഴിൽ മറയ്ക്കയെന്നെ<br/>
</li>
<li>
എല്ലാ ആകുല ചിന്തയും വല്ലഭനാം നിന്മേലാക്കി <br/>
നല്ലപോർ വിശ്വാസത്തിൽ പൊരുതാൻ സഹായിക്കുകേ<br/>
</li>
<li>
പരമാർത്ഥമറിയാത്ത നരരെന്നെ ഞെരുക്കുമ്പോൾ <br/>
ശരണം നീ ആകയെൻ യേശുവേ! നിൻ സാധുവിന്നു<br/>
</li>
<li>
സ്വർണ്ണം തീയിൽ സ്ഫുടം ചെയ്യുംവണ്ണം നീ പരീക്ഷിക്കുമ്പോൾ <br/>
പൂർണ്ണമാം വിശ്വാസവും ക്ഷമയും നൽകിടേണമേ<br/>
</li>
<li>
ഹൃദയമാം ആലയത്തിൽ അമൃതമാം നിൻ സ്നേഹത്തിൻ <br/>
മൃദുസ്വരം കർത്താ സദാ എന്നെ കേൾപ്പിക്കേണമേ<br/>
</li>
<li>
മരുഭൂമിയിൽ നാൾക്കുനാൾ കരുണയിൻ സമ്പന്നനേ!<br/>
അരുൾക നിൻ മന്നയും വെള്ളവും എൻ ആത്മാവിന്നു<br/>
</li>
<li>
മരണം വരെ എനിക്കു തരണം നൽ വിശ്വസ്തത<br/>
ശരണം അപ്പോൾ അടിയാനു താ നിൻ മാർവ്വിടത്തിൽ. V.N<br/>
</li>
</ol>

<br/>
<br/>
<br/>
<br/>
</body>
</html>
