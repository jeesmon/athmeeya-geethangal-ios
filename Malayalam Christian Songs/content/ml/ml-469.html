<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ol>
<li>
യേശുവെപ്പോലെ ആകുവാൻ <br/>
യേശുവിൻ വാക്കു കാക്കുവാൻ <br/>
യേശുവെ നോക്കി ജീവിപ്പാൻ <br/>
ഇവയെ കാംക്ഷിക്കുന്നു ഞാൻ<br/>
<ul class="chorus"><li>
ഉറപ്പിക്കെന്നെ എൻനാഥാ! <br/>
നിറയ്ക്കയെന്നെ ശുദ്ധാത്മാ!<br/>
ക്രിസ്തൻ മഹത്വത്താലെ ഞാൻ <br/>
മുറ്റും നിറഞ്ഞു ശോഭിപ്പാൻ<br/>
</li></ul>
</li>
<li>
ശൈശവ പ്രായവീഴ്ചകൾ <br/>
മോശെയാലുള്ള താഴ്ചകൾ <br/>
നീക്കുക എല്ലാം നായകാ! <br/>
ഏകുക നിൻ സമ്പൂർണ്ണത<br/>
</li>
<li>
പ്രാർത്ഥനയാൽ എപ്പോഴും ഞാൻ <br/>
ജാഗരിച്ചു പോരാടുവാൻ <br/>
നിന്റെ സഹായം നൽകുക <br/>
എന്റെ മഹാപുരോഹിതാ!<br/>
</li>
<li>
വാഗ്ദത്തമാം നിക്ഷേപം ഞാൻ <br/>
ആകെയെൻ സ്വന്തമാക്കുവാൻ <br/>
പൂർണ്ണപ്രകാശം രക്ഷകാ <br/>
പൂർണ്ണവിശ്വാസത്തെയും താ<br/>
</li>
<li>
ഭീരുത്വത്താൽ അനേകരും <br/>
തീരെ പിന്മാറി ഖേദിക്കും<br/>
ധീരത നൽകുകേശുവേ <br/>
വീരനാം സാക്ഷി ആക്കുകേ<br/>
</li>
<li>
വാങ്ങുകയല്ല ഉത്തമം <br/>
താങ്ങുക ഏറെ ശുദ്ധമാം <br/>
എന്നു നിന്നോടുകൂടെ ഞാൻ <br/>
എണ്ണുവാൻ ജ്ഞാനം നൽകണം<br/>
</li>
<li>
തേടുവാൻ നഷ്ടമായതും <br/>
നേടുവാൻ ഭ്രഷ്ടമായതും <br/>
കണ്ണുനീർവാർക്കും സ്നേഹം താ <br/>
വന്നു നിൻ അഗ്നി കത്തിക്ക<br/>
</li>
<li>
കഷ്ടതയിലും പാടുവാൻ <br/>
നഷ്ടമതിൽ കൊണ്ടാടുവാൻ<br/>
ശക്തിയരുൾക നാഥനേ! <br/>
ഭക്തിയിൽ പൂർണ്ണനാക്കുകേ<br/>
</li>
<li>
യേശുവിൻ കൂടെ താഴുവാൻ <br/>
യേശുവിൻ കൂടെ വാഴുവാൻ <br/>
യേശുവിൽ നിത്യം ചേരുവാൻ <br/>
ഇവയെ കാംക്ഷിക്കുന്നു ഞാൻ. V.N<br/>
</li>
</ol>

<br/>
<br/>
<br/>
<br/>
</body>
</html>
