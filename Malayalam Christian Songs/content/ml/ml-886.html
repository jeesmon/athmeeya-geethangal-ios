<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ol>
<li>
മേലിലുള്ളെരൂശലേമേ! കാലമെല്ലാം കഴിയുന്ന <br/>
നാളിലെന്നെ ചേർക്കണേ നിൻ കൈകളിൽനാഥാ!<br/>
ലളിതകൃപയുടെ വരിഷമനുദിനമനുഭവി<br/>
പ്പതിനരുളണേ സഭയാകുമീ പുഷ്പമാം സാധു നൈതലിൽ <br/>
നിന്റെ -പാലനമല്ലാതെയെന്തിപ്പൈതലിൽ?<br/>
</li>
<li>
ഹാ! കലങ്ങൾക്കിടയിൽ നീ ആകുലയായ് കിടന്നാലും <br/>
നാകനാഥൻ കടാക്ഷിക്കും നിന്റെ മേൽ കാന്തൻ<br/>
പ്രേമരസമതു ഭവിയുടെ മനമാശു തന്നിലൊഴിക്കവേപര<br/>
മാത്മചൈതന്യം ലഭിക്കുമാകയാൽ നീയും<br/>
വാനലോകേ പറന്നേറും പ്രാവുപോൽ<br/>
</li>
<li>
ബാലസൂര്യകാന്തികോലും ചേലെഴും ചിറകിനാൽ നീ <br/>
മേലുലകം കടക്കുന്ന കാഴ്ചയെ പോരാ<br/>
കനകമണിവൊരുഗണിക സുതരൊടു സഹിതമാഴിയിലാണിടും തവ<br/>
ബാബിലോൺ ശിക്ഷയാം ഘോരവീഴ്ചയെ കാണ്മാൻ<br/>
ബാലനിവന്നേകണംനിൻ വേഴ്ചയെ<br/>
</li>
<li>
ആയിരമായിരം കോടി വാനഗോളങ്ങളെ താണ്ടി<br/>
പ്പോയിടും നിന്മാർഗ്ഗമൂഹിക്കാവതോ? കാണും<br/>
ഗഗനതലമതു  മനുജഗണനയു മതിശയിച്ചുയരും വിധ്തവ<br/>
ഭാഗ്യമഹിമയെ വാഴ്ത്താനാവതോ? സൗഖ്യം<br/>
ലേശമെങ്കിലുമുരപ്പാൻ നാവിതോ?<br/>
</li>
<li>
വെണ്മയും ചുമപ്പു പച്ച മഞ്ഞ നീലം ധൂമ്രമെന്നീ <br/>
വർണ്ണഭേദങ്ങളാൽ നിഴൽ നൽകിയേ ജ്യോതിർ<br/>
മണ്ഡലങ്ങളിലമരുമവരുടെ വന്ദനം ജയഘോഷമെന്നിവ<br/>
മണ്ഡനമായ് തന്നു നിനക്കംബികേ! വാനം <br/>
നിന്നെയുപചരിച്ചിടും ധാർമ്മികേ!<br/>
</li>
<li>
ഹാ! മണവറയ്ക്കടത്തു നീയണയും സമയത്തു <br/>
ശ്രീമഹാരാജ്ഞിയേ! നിന്നെക്കാണുവാൻ സ്വർഗ്ഗ<br/>
കാമിനീഗണമമിതകുതുകമൊടാദരാലരികേ വരും തവ<br/>
കൈകളെ കാന്തൻ പിടിക്കും മോദവാൻ നിത്യ<br/>
സ്നേഹഭവനത്തിനുള്ളിൽ പൂകുവാൻ<br/>
</li>
<li>
നിന്മുഖത്തുനിന്നു തൂകും നന്മധുപൂരത്തിലംബേ! <br/>
മുങ്ങി ലയിക്കുന്നു ദിവ്യജ്ഞാനികൾ നിന്റെ <br/>
നൻമൊഴിക്കരികണയുവതിനൊരു നവ്യമായ സയൻസുമില്ലതു<br/>
സമ്മതിക്കുന്നജ്ഞരല്ലാപ്രാണികൾ തെല്ലു<br/>
മുണ്മയറിയുന്നതില്ലേ മാനികൾ<br/>
</li>
<li>
നിൻ മഹിമയോതുവതിന്നിന്നരന്നു സാദ്ധ്യമല്ലേ <br/>
പൊന്നുപുതുവാനഭൂമി വന്നിടും അതേ <br/>
മണ്ണിൽവീണു മറഞ്ഞുപോയവർ പിന്നെയും പുതുതാമുടൽ ധരി<br/>
ച്ചുന്നതജീവനെയാണ്ടു നിന്നിടും നാളിൽ<br/>
നിന്നിലടിയൻ ലയിച്ചുചേർന്നിടും<br/>
</li>
<li>
സത്യമാതാവായെനിക്കിങ്ങുത്തമേ നീ മാത്രമല്ലോ <br/>
നിത്യനേശുക്രിസ്തുരാജനെന്നുമേ സർവ്വ<br/>
ദുഃഖവും നിജതൃക്കടാക്ഷമതൊന്നു കൊണ്ടകലത്തകറ്റിടു <br/>
മുൾക്കനിവേറും പിതാവാണിന്നുമേ മമ<br/>
സ്വർഗ്ഗപിതാവിന്റെ നാമം ധന്യമേ. K.V.S<br/>
</li>
</ol>

<br/>
<br/>
<br/>
<br/>
</body>
</html>
