<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
ദേവജന സമാജമേ നിങ്ങളശേഷം<br/>
ജീവനാഥനെ സ്തുതിപ്പിൻ <br/>
ജീവനരുളും ദിവ്യജീവാമൃതമാം യേശു <br/>
ദേവൻ നമ്മുടെ മദ്ധ്യേ മേവുന്നതു നിമിത്തം <br/>
</li></ul>
<ol>
<li>
ചാവിന്നവകാശത്തിൽ നിന്നതിദയയാൽ <br/>
ദേവൻ ദത്താക്കിനാൻ നമ്മെ<br/>
ശാപമകന്ന പുതു ഭൂവാനങ്ങളിൽ സദാ<br/>
മേവുന്നതിനായ് നിത്യജീവൻ നൽകിനാനവൻ<br/>
</li>
<li>
കല്ലുകളിൽ വരച്ചതാം ചാവിൻ ശുശ്രൂഷ <br/>
യ്ക്കുള്ളിലിരുന്നയീ നമ്മെ<br/>
അല്ലൽ കൂടാതെ തന്റെ തുല്യമില്ലാത്ത കൃപ<br/>
യ്ക്കുള്ളിൽ കടത്തി പുതുവുള്ളം നൽകിനാനവൻ<br/>
</li>
<li>
ഏകാത്മസ്നാനം മൂലവും അത്രയുമല്ല <br/>
ഏകാത്മപാനം വഴിയും<br/>
ഏക ശരീരമായിട്ടേകി ഭവിച്ചതിനാൽ<br/>
ഏക പൂപാനുഭോഗഭാഗികളായിതു നാം<br/>
</li>
<li>
താനേ കഴിച്ചൊരേകമാം ബലിയാൽ തന്റെ <br/>
സൂനു സമുദയങ്ങളെ<br/>
ഊനമകറ്റി നിത്യ വാനരാജ്യാവകാശ<br/>
സ്ഥാനമതിങ്കലാക്കീട്ടാനന്ദാമൃതമേകി<br/>
</li>
<li>
കർത്തൃനിർമ്മിതമായുള്ള പൊരുളാം <br/>
ദിവ്യ സത്യകൂടാരമതിങ്കൽ<br/>
ശുദ്ധ ശുശ്രൂഷകനാം നിത്യപുരോഹിതൻ താ<br/>
നത്യാദരം നമുക്കായദ്യാപി ജീവിക്കുന്നു<br/>
</li>
<li>
ഭൂവാനങ്ങളിൽ യോജിപ്പാം ദൈവാലയത്തിൽ <br/>
ജീവാരാധന ചെയ്യുവാൻ<br/>
ലേവ്യപുരോഹിതത്വമാകവേ നീക്കി സർവ്വ<br/>
സേവ്യമാനനാമവനാചാര്യരാക്കി നമ്മെ. 	K.V.S<br/>
</li>
</ol>

<br/>
<br/>
<br/>
<br/>
</body>
</html>
