<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
രീതി: എൻപ്രിയ രക്ഷകനെ<br/>
<br/>
ഞാനെന്നു കാണുമെന്റെ ഭവനമാമാനന്ദ മന്ദിരത്തെ<br/>
ഹീനമായുള്ളൊരീ ലോകവുമെന്നുടെ <br/>
ദീനതയേറുമീ ദേഹവും വിട്ടിനി <br/>
</li></ul>
<ol>
<li>
ഇദ്ധരയിൽ വസിക്കും ദിനമെല്ലാം കർത്തനിൽ നിന്നകന്നു<br/>
പാർത്തിടുന്നെന്നു തന്നെ എനിക്കിതാ <br/>
വ്യക്തമായ് തോന്നിടുന്നു <br/>
ഇത്തിരശ്ശീലയകന്നു വെളിച്ചമങ്ങുജ്ജ്വലിക്കും പുരം<br/>
കാണ്മാൻ കൊതിക്കുന്നു<br/>
</li>
<li>
ദൈവതേജസ്സു തിങ്ങി വിളങ്ങിടും ദിവ്യ നഗരമതിൽ <br/>
എത്തിനോക്കിടുവാനും ഇരുളിന്നു ശക്തിയുണ്ടാകയില്ല<br/>
ഇപ്പുരി തന്റെ മനോഹര കാന്തിയിൽ<br/>
നിത്യം നടന്നിടും ജാതികളേവരും<br/>
</li>
<li>
പാപമടുത്തിടാത്ത പുരമതിൽ പാവനമാനവൻമാർ <br/>
പാരിലെ മാലൊഴിഞ്ഞു സുവിശ്രമം പാരമിയന്നിടുന്നു<br/>
പാപരിൻ ദ്വേഷമാമസ്ത്രങ്ങളിങ്ങുള്ള<br/>
പാരത്രികാനന്ദം ഭഞ്ജിക്കയില്ലല്ലോ<br/>
</li>
<li>
കണ്ണീരവിടെയില്ല കലുഷത കാണുവാൻ പോലുമില്ല<br/>
ദുർന്നയമെന്നതില്ലദുരാശയാൽ ദൂഷിതരാരുമില്ല<br/>
പൂർണ്ണസുഖപ്രദമാമീ നഗരത്തിൽ <br/>
പൂകുവോർക്കില്ലൊരു ദുഃഖവിചാരവും<br/>
</li>
<li>
രോഗമെല്ലാമകലും വിശിഷ്ടമാം ദേഹമഭി ലഭിക്കും <br/>
തീരെയൊഴിഞ്ഞു പോകും മൃതി നിത്യജീവനെനിക്കുദിക്കും<br/>
ദൈവപിതാവിനെ വാഴ്ത്തിയനുദിനം<br/>
മേവുമവനുടെ സന്നിധിയിലഹം. K.V.S<br/>
</li>
</ol>

<br/>
<br/>
<br/>
<br/>
</body>
</html>
