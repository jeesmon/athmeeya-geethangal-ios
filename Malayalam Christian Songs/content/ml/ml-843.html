<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ol>
<li>
സ്വർഗ്ഗീയപിതാവേ നിൻ തിരുഹിതം <br/>
സ്വർഗ്ഗത്തിലെപ്പോലെ ഭൂവിലാക്കണേ <br/>
നിൻഹിതം ചെയ്തോനാം നിൻസുതനെപ്പോലെ <br/>
ഇന്നു ഞാൻ വരുന്നേ നിൻഹിതം ചെയ്‌വാൻ<br/>
<ul class="chorus"><li>
എൻദൈവമേ നിന്നിഷ്ടം ചെയ്യുവാൻ <br/>
വന്നിടുന്നെ ഞാനിന്നു മോദമായ് <br/>
എന്റെ ഇഷ്ടമൊന്നും വേണ്ടാപ്രിയനെ <br/>
നിന്റെ ഇഷ്ടം എന്നിൽ പൂർണ്ണമാക്കണെ<br/>
</li></ul>
</li>
<li>
നന്മയും പൂർണ്ണപ്രസാദവുമുള്ള <br/>
നിൻഹിതമെന്തെന്നു ഞാനറിയുവാൻ<br/>
എൻമനം പുതുക്കി മാറിടുന്നു നിത്യം <br/>
നിന്ദ്യമാണെനിക്കീ ലോകലാവണ്യം<br/>
</li>
<li>
ഞാനവനുള്ളം കയ്യിലിരിക്കയാൽ <br/>
ആരുമില്ലെനിക്കു ദോഷം ചെയ്യുവാൻ <br/>
ഇന്നെനിക്കു വന്നു നേരിടുന്നതെല്ലാം <br/>
തൻഹിതമാണെന്നു ഞാനറിയുന്നു<br/>
</li>
<li>
എൻതലയിലെ മുടികളുമെല്ലാം <br/>
നിർണ്ണയമവനെണ്ണിയറിയുന്നു <br/>
ഒന്നതിൽ നിലത്തു വീണിടേണമെങ്കിൽ <br/>
ഉന്നതനറിഞ്ഞേ സാദ്ധ്യായിടൂ<br/>
</li>
<li>
യേശുക്രിസ്തുവിൻ ശരീരയാഗത്താൽ <br/>
ഉള്ളയിഷ്ടത്തിൽ ഞാൻ ശുദ്ധനായ്ത്തീർന്നു<br/>
ദൈവഇഷ്ടം ചെയ്തു വാഗ്ദത്തം പ്രാപിപ്പാൻ<br/>
പൂർണ്ണ സഹിഷ്ണത ഏകണെ പ്രിയാ <br/>
</li>
<li>
ആരുമറിയാത്ത ശ്രേഷ്ഠഭോജനം <br/>
ഞാൻ ഭുജിച്ചു നിത്യം ജീവിച്ചിടുന്നു <br/>
എന്റെ രക്ഷകന്റെ ഇഷ്ടമെല്ലാം ചെയ്തു<br/>
വേല തികയ്ക്കുന്നതെന്റെ ആഹാരം<br/>
</li>
<li>
എന്റെ കഷ്ടങ്ങൾ ദൈവം തരുന്നതാം <br/>
എന്റെ പ്രാണനെ ഞാൻ യാഗമാക്കുന്നു<br/>
എന്നെ തകർത്തിടാൻ താതനിഷ്ടമെങ്കിൽ <br/>
തൻഹിതമെന്നിൽ സമ്പൂർണ്ണമാകട്ടെ.  P.P.M<br/>
</li>
</ol>

<br/>
<br/>
<br/>
<br/>
</body>
</html>
