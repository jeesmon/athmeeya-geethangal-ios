<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
നന്മയിൻ ഭാവമായ് നാം ദിനവും <br/>
തിന്മയെ ചെയ്കയല്ലോ ചെമ്മെ കുളിപ്പതിനു<br/>
പോയുടൻ ചാലേ തൻ മെയ്യിൽ ചേറണിഞ്ഞു <br/>
വരുന്നതുപോലെ<br/>
</li></ul>
<ol>
<li>
കയ്യിലിരിപ്പതു ദൈവപ്രമാണം <br/>
കാര്യമായ് കൊതിപ്പതു ലോകത്തിൻമാനം <br/>
ശയ്യയിൽ കിടക്കവെ ദേവസമാനം<br/>
സംഗതിയോടടുത്താൽ ഭേദമന്യൂനം<br/>
</li>
<li>
ലൗകികരോടുള്ള വേർപാടനുകൂലം <br/>
ലോകബന്ധമൊഴിയുമ്പോൾ പ്രതികൂലം<br/>
സകലവുമോർത്തുകണ്ടാലാകവെ ജാലം <br/>
സൗകര്യം പോലെയേതും ചെയ്യുമിക്കാലം<br/>
</li>
<li>
പരനെ സ്തുതിപ്പതുപോൽ നാവിനാൽ പാടും <br/>
പല വിഷയങ്ങളിലും മനസ്സുലഞ്ഞോടും <br/>
പരിചൊടു യോഗങ്ങളിൽ ദേഹം പൊയ്ക്കൂടും<br/>
പുറമേ മനോഗതങ്ങൾ തിരിഞ്ഞലഞ്ഞീടും<br/>
</li>
<li>
ജനപ്രസിദ്ധിക്കുവേണ്ടികൊടുപ്പതുഹിതമാം <br/>
ജനമറിയാത്ത ദാനം തുടരുകിൽ മിതമാം<br/>
പരസ്യ ജപാലയത്തിൽ പായ്‌വതു ദ്രുതമാം<br/>
പരമന്നരികിൽ തനിച്ചിരിപ്പതു ഭയമാം<br/>
</li>
<li>
പരജനങ്ങളോടൊക്കെ ദിവ്യമായ് പറയും <br/>
പതിവായ് ചെയ്‌വതു കണ്ടാലവർക്കാന്ധ്യം നിറയും<br/>
പറയുമ്പോൾ കീർത്തി മോഹം വാക്കിനാൽ കുറയും<br/>
തരമൊത്തുവരുമ്പോളായവയെല്ലാം മറയും<br/>
</li>
<li>
വചനം പ്രമാണമെന്നു പറയുമെപ്പോഴും <br/>
ഭജനം ചെയ്‌വതോ മർത്യവിധികൾക്കു ചൂഴും<br/>
അശനമശിപ്പതിനും പ്രാർത്ഥനയേഴും<br/>
വ്യസനകരമായവയ്ക്കിവയെല്ലാം താഴും<br/>
</li>
<li>
മനസ്സിന്നശുദ്ധി നീക്കാനില്ലൊരു മോഹം <br/>
മരണജഡം വെടിപ്പാകാഞ്ഞതിശോകം<br/>
മിനുസമുള്ളാഭാരണത്തോടതിരാഗം<br/>
മനമെല്ലാം നിറയുന്നു പാപമാം രോഗം<br/>
</li>
<li>
ബഹുമതനായിരിക്കുമേതൊരു ധനിയും <br/>
സുഖമല്ലാതിരുന്നീടിലേവനും കനിയും<br/>
അനുവിവശത കാട്ടുമെന്നു വേണ്ടിനിയും<br/>
പണമൽപ്പം ലഭിച്ചീടിലേതിനും തുനിയും<br/>
</li>
<li>
പ്രതിമാപൂജകന്മാരെ നാം സദാ പഴിക്കും<br/>
പ്രതിമയാം നാണയത്തിൻ മുന്നിൽ നാം നമിക്കും<br/>
ചതിയനാം യൂദാവിനെ സർവദാ ശപിക്കും<br/>
ഗതിതരും നാഥനെ നാം ചെറുതിനും ത്യജിക്കും<br/>
</li>
<li>
പരനേ മതത്തിലാക്കാൻ ശ്രമമൊട്ടു വളരെ വിരവൊടു നമ്മുടെ <br/>
ദുർന്നടപ്പിതിന്നെതിരെ കുറവില്ലെന്നുരച്ചു നാമിരുന്നിടുന്നുയരെ<br/>
മറവില്ലാ പരന്നിതിൻ വിധിയോ തന്നധരെ. K.V.S<br/>
</li>
</ol>

<br/>
<br/>
<br/>
<br/>
</body>
</html>
