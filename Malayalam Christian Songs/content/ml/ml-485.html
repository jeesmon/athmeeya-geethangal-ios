<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
നിത്യാനന്ദ ദൈവമേ! നിൻപൊൽകൂടാരം രമ്യമേ <br/>
യാഹ്വയിൻ പ്രാകാരത്തെ വാഞ്ഛിച്ചു മൂർച്ഛിക്കുന്നേ <br/>
നെന്മനം ദേഹവും ജീവന്നുറവയാം ദൈവത്തെ നോക്കി<br/>
പ്രഘോഷിച്ചിടുന്നിതാ<br/>
</li></ul>
<ol>
<li>
വീടൊന്നു കുരികിലും കൂടൊന്നിതാ മീവലും <br/>
തേടിപ്പരം നേടിനാരവ്വണ്ണമിസ്സാധുവും <br/>
എന്നുടെ ഭൂപതിയും ദൈവവുമായവനേ! <br/>
നിൻ മന്ദിരത്തിലെ യാഗപീഠത്തെ ഞാനിന്നു <br/>
കണ്ടെത്തിനേൻ ഭാഗ്യപ്പെരുമയാൽ<br/>
</li>
<li>
സർവ്വേശാ! നിൻ മന്ദിരവാസികളാം സർവ്വരും <br/>
നിർവ്വേദമില്ലാതൊരു ധന്യാത്മാക്കളാണഹോ! <br/>
നിന്നെ മനോഹരമാം വാണികളാലവരും <br/>
വർണ്ണിച്ചു വാഴ്ത്തി സ്തുതിക്കും ബലം <br/>
നിന്നിലുള്ള മനുഷ്യനോ ഭാഗ്യവാൻ ഭാഗ്യവാൻ<br/>
</li>
<li>
ഇദ്ധന്യരിന്നുള്ളത്തിൽ സ്വർപ്പുരത്തിൻ പാതകൾ <br/>
വ്യക്തമായിട്ടുള്ളതാൽ തെറ്റില്ലവർ മാർഗ്ഗത്തിൽ <br/>
കണ്ണുനീർ താഴ്വരയിലായവർ സഞ്ചരിക്കേ <br/>
താഴ്വരയശ്രുവാൽ നീർക്കുളമാകിലും <br/>
മുന്മഴയാലതു സന്തോഷപൂർണ്ണമാം <br/>
</li>
<li>
ശക്തിപ്പെടുമീ വനസഞ്ചാരികൾ മേൽക്കുമേൽ <br/>
ആരും നശിക്കാതവർ ചെന്നിടുമേ ദൈവമുൻ <br/>
സൈന്യാധിപൻ യഹോവേ! കേൾക്കുക പ്രാർത്ഥനയെ <br/>
യിസ്രായേലിൻ പരാ! യാചന കേട്ടെനി <br/>
ക്കുത്തരമേകണമുൾക്കനിവോടു നീ<br/>
</li>
<li>
ഞങ്ങൾക്കു ഫലകമേ! നോക്കുക നീ ഞങ്ങളെ <br/>
നിന്നഭിഷിക്തർ മുഖം നാഥാ! കടാക്ഷിക്കുക <br/>
നിന്നുടെ പ്രാകാരത്തിൽ പാർക്കുന്നോരേകദിന <br/>
മന്യമാമായിരം വാസരത്തിൽ ബഹു <br/>
മാന്യമായിത്തവ ദാസൻ ഗണിക്കുന്നു<br/>
</li>
<li>
ദുഷ്ടസദനങ്ങളിൽ പാർപ്പതെക്കാൾ നിന്നുടെ <br/>
ശിഷ്ടനിവാസത്തിലെ ദ്വാസ്ഥത കൈക്കൊൾവതു <br/>
ഇഷ്ടമാണീയെനിക്കു യാഹ്വയാം ദേവൻ മമ <br/>
ശത്രുവിന്നസ്ത്രം തടുക്കുന്ന ഖേടവും <br/>
മിത്രമായുള്ളൊരു മിത്രനുമാണഹോ<br/>
</li>
<li>
ദേവൻ കൃപ നൽകുന്നു ദേവൻ ദ്യുതിയേകുന്നു <br/>
നേരുള്ളവർക്കെന്നുമേ നന്മ മുടക്കില്ലവൻ <br/>
സൈന്യങ്ങളിൻ യഹോവേ! ധന്യരാം നിൻ ഭൃതകർ <br/>
വന്ദിതനാം ത്രിയേകന്നു നിത്യം മഹി <br/>
മോന്നതിയുണ്ടായ് വരട്ടെ നിരന്തരം. K.V.S<br/>
</li>
</ol>

<br/>
<br/>
<br/>
<br/>
</body>
</html>
