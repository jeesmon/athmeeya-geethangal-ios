<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ol>
<li>
യാഹ്വെ സ്തുതിപ്പിനവൻ ശുദ്ധമാം മന്ദിരത്തിൽ <br/>
ആഹ്വാനം ചെയ്തു നുതി ഘോഷിപ്പിൻ <br/>
വൈഹായസ വിതാന ഭംഗി പരിഗണിച്ചു <br/>
മഹേശ്വര സ്തുതികൾ ചെയ്തിടിൻ<br/>
</li>
<li>
തുല്യമില്ലാത്ത തന്റെ വീര്യപ്രവൃത്തി വാഴ്ത്തി <br/>
ഭൂലോകമെങ്ങും പൊടി പാറിടിൻ <br/>
കല്ലോലമാലിയോടു സോല്ലാസമിബ്ഭുവനം <br/>
തുള്ളിക്കളിച്ചിടുമാറെന്നാളും<br/>
</li>
<li>
നിസ്സീമമായ തന്റെ തേജസ്സിനൊത്തവണ്ണം <br/>
സൽസേവിതന്നു നുതി പാടിടിൻ <br/>
സുശ്രാവ്യമായ വെള്ളിക്കാഹളധ്വനിയോടു <br/>
ശാശ്വതനായകനെ വന്ദിപ്പിൻ<br/>
</li>
<li>
പൊൻമയമായ വീണക്കമ്പികൾ മീട്ടി യാഹിൻ <br/>
കർമ്മമഹിമയെങ്ങും ഘോഷിപ്പിൻ <br/>
നിർമ്മലഭക്തിയോടു തന്നെ വണങ്ങിടുവിൻ <br/>
ധർമ്മസ്വരൂപഭംഗി കാണിപ്പിൻ<br/>
</li>
<li>
സത്യേശ്വരന്നു മുമ്പിൽ നൃത്തം തുടങ്ങിടുവിൻ <br/>
തപ്പോടു കിന്നരങ്ങൾ വായിപ്പിൻ <br/>
കൈത്താളനാദമഭ്രേ ശക്ത്യാമുഴങ്ങിടട്ടെ <br/>
സാത്താൻ നടുങ്ങിടട്ടെ ഹോശന്നാ<br/>
</li>
<li>
സർവ്വേശ്വരന്റെ കൃപയുർവ്യാമനുഭവിക്കും <br/>
ഗർവ്വമകന്ന ജീവി സംഘാതം <br/>
സർവ്വമവന്നു ജയം പാടട്ടെ ഹല്ലെലുയ്യാ <br/>
ദുർവ്വാരഘോഷമുയർന്നിടട്ടെ. K.V.S<br/>
</li>
</ol>

<br/>
<br/>
<br/>
<br/>
</body>
</html>
