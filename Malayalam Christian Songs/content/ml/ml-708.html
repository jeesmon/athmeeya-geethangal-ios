<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
രീതി: എന്തതിശയമേ (സങ്കീ. 90)<br/>
<br/>
കർത്താവു ഞങ്ങൾക്കു സങ്കേതമാണെന്നും<br/>
ശാശ്വതദൈവമെന്നും എന്നാൽ<br/>
ശോഭിക്കും രാവിലെ വാടും പൂവെന്നപോൽ മായുന്നു മന്നിൽ നരൻ<br/>
</li></ul>
<ol>
<li>
മണ്ണിനാൽ നിർമ്മിച്ചു ദൈവം മനുഷ്യനെ <br/>
മന്നിൽ മോദേന വാഴാൻഎന്നാൽ<br/>
മന്നിൽ പാപംമൂലം മർത്യനായ് തീർന്നവൻ <br/>
മണ്ണിൽ ലയിച്ചിടുന്നു<br/>
</li>
<li>
ശക്തനെന്നാകിലും ഭക്തനെന്നാകിലും <br/>
മന്നനെന്നായിടിലും പാരം<br/>
കണ്ണീരോടെ വന്നു വേഗേന തീരുന്നു <br/>
നിത്യലോകം ചേരുന്നു<br/>
</li>
<li>
അന്ത്യനാളിന്നായിട്ടെണ്ണാൻ കഴിയണേ <br/>
ഞങ്ങൾക്കറിവില്ലതിൽ പാരം<br/>
ജ്ഞാനം പ്രാപിച്ചിടാൻ നിൻപാത കാംക്ഷിപ്പാൻ ആവേശമേകിടേണം<br/>
</li>
<li>
ബാല്യവും യൗവനകാലവും മായയാം <br/>
ഭാഗ്യനാൾ അന്ത്യമാകാം ദേവാ! <br/>
ജീവിതം ധന്യമായ് കാത്തിടുവാനെന്നും <br/>
കാരുണ്യമേകിടേണം<br/>
</li>
<li>
തോന്നേണമേ സഹതാപമീയേഴയിൽ <br/>
ഭാരങ്ങളേറുന്നേരം ദേവാ<br/>
തൃപ്തരാക്കിടണം നിൻദയയാൽ ഞങ്ങൾ ഘോഷിപ്പാനായുസ്സെല്ലാം<br/>
</li>
<li>
ഇന്നു കാണുന്നവൻ നാളെ കാണാതാകാം <br/>
ശാശ്വതമല്ലൊന്നുമേ ഭൂവിൽ<br/>
നീ വിളിക്കുന്നേരം ആരറിയും ദേവാ! <br/>
സ്വസ്ഥത നിൻ സവിധേ<br/>
</li>
<li>
ഒന്നുമില്ലാതെ നാം വന്നു, ഭൂവിൽനിന്നും<br/>
ഒന്നുമില്ലാതെ പോകും എന്നാൽ<br/>
കർത്താവിനെന്നപോൽ ചെയ്തതാം നന്മകൾ <br/>
പിൻചെല്ലും നിത്യതയിൽ<br/>
</li>
<li>
കാഹളനാദം ധ്വനിക്കുവോളം ലോകം <br/>
നീറുന്നു ദീനതയിൽ ദേവാ! <br/>
ആശ്വാസമേകുക നിൻവാക്കിനാൽ ഞങ്ങൾ <br/>
ആശ്വാസമുൾക്കൊള്ളുവാൻ. P.P.G<br/>
</li>
</ol>

<br/>
<br/>
<br/>
<br/>
</body>
</html>
