<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
ഭാഗ്യമിതു പ്രാണസഖേ! ഭാഗ്യമിതു <br/>
ഭാഗ്യനിധിയാം പരമൻ സഭയ്ക്കരുളിയ ഭാഗ്യമിതു<br/>
</li></ul>
<ol>
<li>
പരമുരുജഡശക്തരില്ല <br/>
പ്രാപ്തി തോന്നും യോഗ്യരില്ല <br/>
പാർക്കിൽ കുലശ്രേഷ്ഠരല്ല <br/>
പരിചോടിതുതാനെനിക്കു മതിയാം<br/>
</li>
<li>
തരമെഴുമലങ്കാരമില്ല <br/>
സ്ഥാനമാനക്ഷോഭമില്ല <br/>
പരനോടെതിർക്കാനേനമില്ല <br/>
പരിഭവിക്കിലൊ ക്ഷമിക്ക മാത്രമാം<br/>
</li>
<li>
ചിലനാളിവിടെ വലയുന്നാകിൽ <br/>
ചലിയാതുള്ളീശനിലയം പൂകാം <br/>
കുലബലം കുറഞ്ഞിരിക്കിലുമതു <br/>
വിലയായ് വന്നിടാ പരമൻ സന്നിധൗ<br/>
</li>
<li>
ജഡികാലംകൃതിയില്ലയെങ്കിൽ <br/>
ഫലമൊരു ദോഷം വരുവാനെന്ത് <br/>
ജഡമെല്ലാം മണ്ണിൻ പൊടിയല്ലയോ? <br/>
പൊടിക്കീശൻ ഭംഗി കൊടുത്തതു മതി<br/>
</li>
<li>
കളിഘോഷങ്ങളിൽ രസിപ്പോരല്ല <br/>
കർത്തൃഭാവം ധരിപ്പോരല്ല <br/>
ബഹുജന സ്തുതിക്കൊതിയരല്ല <br/>
പരനെനിക്കു കീഴ്പെടണമെന്നില്ല<br/>
</li>
<li>
പൊതുഗുണഭേദമോർക്കാറില്ല <br/>
പൊന്നിലാശ വയ്പാറില്ല <br/>
മതവൈരാഗ്യത്തിൻ പീഡയില്ല ഗുണമേ <br/>
വർക്കുമിന്നൊരുപോൽ ചെയ്തിടാം<br/>
</li>
<li>
പരജനപാരമ്പര്യമല്ല <br/>
തിരുവെഴുത്തുകൾ താനാധാരം <br/>
കുറവെല്ലാം തീർക്കാനതു-<br/>
മതിയല്ലാതഖിലം സംശയവിഷയമാം പാർത്താൽ<br/>
</li>
<li>
മനുജഭുജങ്ങളുയരാനെന്തു? <br/>
മനുവേലൻ കൃപാവരം തന്നില്ലേ?<br/>
മനമുണ്ടെങ്കിലിന്നതു മതി സഖേ <br/>
പണത്താൽ ദൈവാത്മവരം ലഭിച്ചിടാ<br/>
</li>
<li>
പലകുറവുകളിൽ നിന്നു പരിചിൽ <br/>
നീങ്ങി വരും തൻസഭ <br/>
പരസുതന്റെ വരവിൻകാലം <br/>
പരമൻ തങ്കലേക്കെടുക്കപ്പെടുമേ<br/>
</li>
<li>
പരനിൻ സവിധം തേടിയോടി <br/>
വരും വിശ്വാസികളാകെക്കൂടി <br/>
പരമജീവകിരീടം ചൂടി <br/>
വരുംനാളൊന്നു ഞാനറിയുന്നേൻ മഹാ<br/>
</li>
<li>
ഇവിടെയേറ്റം ദുഃഖിച്ചീടി<br/>
ലവിടെയധികമാശ്വസിക്കാം <br/>
നവമാം വാനഭൂമികൾക്കുള്ള-<br/>
വികലമായൊരവകാശം നേടാം. K.V.S<br/>
</li>
</ol>

<br/>
<br/>
<br/>
<br/>
</body>
</html>
