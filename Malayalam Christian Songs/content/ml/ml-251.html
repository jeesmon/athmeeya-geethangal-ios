<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
എന്തൊരൻപിതപ്പനേ! ഇപ്പാപിമേൽ <br/>
എന്തൊരൻപിതപ്പനേ! <br/>
അണ്ടർകോനേ! നീയി ചണ്ഡാളദ്രോഹിയിൽ <br/>
കൊണ്ടേരൻപു പറയേണ്ടുന്നതെങ്ങനെ!<br/>
</li></ul>
<ol>
<li>
അൻപോലും തമ്പുരാനേ! നിന്റെ മഹാ <br/>
അൻപുള്ളോരു മകനെ <br/>
ഇമ്പം നിറഞ്ഞുള്ള നിൻ മടിയിൽ നിന്നു <br/>
തുമ്പം നിറഞ്ഞ പാരിങ്കലയച്ചതും<br/>
</li>
<li>
കണ്മണിയാം നിൻമകൻ പൂങ്കാവിങ്കൽ <br/>
മണ്ണിൽ വീണിരന്നതും <br/>
പൊന്നിൻ തിരുമേനി തന്നിൽ നിന്നു ചോര<br/>
മണ്ണിൽ വീണതും നിൻ കണ്ണെങ്ങനെ കണ്ടു!<br/>
</li>
<li>
കരുണയറ്റ യൂദന്മാർ നിൻമകന്റെ <br/>
തിരുമേനിയാകെ നാഥാ!<br/>
കൊരടാവു കൊണ്ടടിച്ചുഴുത നിലമാക്കി<br/>
കുരിശിപ്പതിനായ് കുരിശെടുപ്പിക്കുന്നു!<br/>
</li>
<li>
ദാഹം വിശപ്പുകൊണ്ടു തളർന്നു <br/>
കൈകാൽകൾ കുഴഞ്ഞിടുന്നു<br/>
ദേഹമഴലുന്നു ദേഹിയുഴലുന്നു<br/>
സ്നേഹം പെരുകുന്നിപ്പാതകനോടയ്യോ!<br/>
</li>
<li>
ശത്രുക്കൾ മദ്ധ്യേ കൂടെ പോകുന്നിതാ <br/>
കുറ്റമറ്റ കുഞ്ഞാട് <br/>
കഷ്ടമെരുശലേം പുത്രിമാർ കണ്ടു<br/>
മാറത്തടിച്ചയ്യോ വാവിട്ടലറിടുന്നു! <br/>
</li>
<li>
കരുണ നിറഞ്ഞവൻ തൻ കൈകാൽകളെ <br/>
കുരിശിൽ വിരിച്ചിടുന്നു <br/>
കരുണയറ്റ ദുഷ്ടർ ക്രൂരകൈകളാലെ<br/>
കുരിശൊടു ചേർതാണി വെച്ചീടുന്നയ്യയ്യൊ!<br/>
</li>
<li>
ആകാശഭൂമി മദ്ധ്യെ നിന്റെ മകൻ <br/>
ഹാ! ഹാ! തൂങ്ങിടുന്നയ്യൊ!<br/>
കാൽകരങ്ങളൂടെ ചൊരയൊഴുകുന്നു<br/>
വേകുന്നു നിൻ കോപതീയിങ്കൽ വീണവൻ<br/>
</li>
<li>
ദൈവമെ, എൻ ദൈവമെ, എന്തുകൊണ്ടു <br/>
കൈവെടിഞ്ഞതെന്നെ നീ<br/>
ഏവമിതാ നിന്റെ എക സുതൻ തന്റെ <br/>
വാവിട്ടലറുന്നു നീ കേൾക്കുന്നില്ലൊട്ടും! <br/>
</li>
<li>
ചങ്കുതുറന്നൊഴുകി-യതാം <br/>
രക്ത-ത്തിങ്കലെന്നെ കഴുകി <br/>
പൊൻകരം കൊണ്ടു നടത്തിപ്പുതുസാലേ-<br/>
മിങ്കൽ ചേർക്ക യേശു സങ്കേതമേ എന്നെ. J.J<br/>
</li>
</ol>

<br/>
<br/>
<br/>
<br/>
</body>
</html>
