<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
ഭക്തരിൻ വിശ്വാസജീവിതം പോൽ- ഇത്ര <br/>
ഭദ്രമാം ജീവിതം വേറെയുണ്ടോ?<br/>
സ്വർഗ്ഗപിതാവിന്റെ ദിവ്യഭണ്ഡാരത്തെ <br/>
സ്വന്തമായ് കണ്ടുതൻ ജീവിതം ചെയ്യുന്ന<br/>
</li></ul>
<ol>
<li>
അന്യദേശത്തു പരദേശിയായ് <br/>
മന്നിതിൽ കൂടാര വാസികളായ് <br/>
ഉന്നതനാം ദൈവം ശിൽപിയായ് നിർമ്മിച്ച<br/>
വൻ നഗരത്തിനായ് കാത്തു വസിക്കുന്ന<br/>
</li>
<li>
അഗ്നിമേഘസ്തംഭം തന്നിൽ ദൈവം <br/>
മാറാതെ കാവൽ നിൽക്കും മരുവിൽ<br/>
അന്നന്നവൻ നൽകും മന്നയിൽ തൃപ്തരായ് <br/>
അക്കരെ വാഗ്ദത്ത നാട്ടിന്നു പോകുന്ന<br/>
</li>
<li>
പിന്നിൽ മികബലമുള്ളരികൾ <br/>
മുന്നിലോ ചെങ്കടൽ വൻതിരകൾ <br/>
എങ്കിലും വിശ്വാസചെങ്കോലു നീട്ടി-വൻ<br/>
ചെങ്കടലും പിളർന്നക്കരെയേറുന്ന<br/>
</li>
<li>
പാപത്തിൻ തൽക്കാലഭോഗം വേണ്ടാ <br/>
ദൈവജനത്തിന്റെ കഷ്ടം മതി <br/>
മിസ്രയീം നിക്ഷേപവസ്തുക്കളെക്കാളും <br/>
ക്രിസ്തുവിൻ നിന്ദയെ സമ്പത്തെന്നെണ്ണുന്ന<br/>
</li>
<li>
ചങ്ങല ചമ്മട്ടി കല്ലേറുകൾ <br/>
എങ്ങും പരിഹാസം പീഡനങ്ങൾ <br/>
തിങ്ങുമുപദ്രവം കഷ്ടതയെങ്കിലും <br/>
ഭംഗമില്ലാതെ സമരം നടത്തുന്ന<br/>
</li>
<li>
മൂന്നുയാമങ്ങളും വൻതിരയിൽ <br/>
മുങ്ങുമാറായി വലയുകിലും <br/>
മുറ്റും കടലിന്മീതെ നാലാം യാമത്തി-<br/>
ലുറ്റ സഖിയവൻ വന്നിടും തീർച്ചയായ്<br/>
</li>
<li>
കഷ്ടതയാകും കടും തടവിൽ <br/>
ദുഷ്ടലോകം ബന്ധനം ചെയ്യുകിൽ <br/>
ഒട്ടും ഭയമെന്യേയർദ്ധരാത്രിയിൽ- സ<br/>
ന്തുഷ്ടരായ് ദൈവത്തെ പാടി സ്തുതിക്കുന്ന<br/>
</li>
<li>
ബുദ്ധിമുട്ടൊക്കെയും പൂർണ്ണമായി <br/>
ക്രിസ്തുവിൽ തന്റെ ധനത്തിനൊത്തു<br/>
തീർത്തു തരുന്നൊരു നമ്മുടെ ദേവന്നു<br/>
സ്തോത്രം പാടിടുവിൻ ഹല്ലേലുയ്യാ ആമേൻ. M.E.C<br/>
</li>
</ol>

<br/>
<br/>
<br/>
<br/>
</body>
</html>
