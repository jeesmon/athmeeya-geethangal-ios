<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
എന്തോരത്ഭുത പുരുഷൻ ക്രിസ്തു <br/>
തന്റെ മഹിമ നിസ്തുലം <br/>
ഇത്രമഹാനായ് ഉത്തമനാകുമൊ-<br/>
രുത്തനെയുലകിൽ കാണുമോ!<br/>
</li></ul>
<ol>
<li>
ഉന്നത ദൈവനന്ദനനുലകിൽ <br/>
വന്നിതു കന്യാജാതനായ് <br/>
ഇന്നോളമൊരാൾ വന്നില്ലിതുപോൽ <br/>
തന്നവതാരം നിസ്തുലം<br/>
</li>
<li>
തല ചായ്പാനായ് സ്ഥലമില്ലാത്തോൻ <br/>
ഉലകമഹാന്മാർ മുമ്പിലും<br/>
തലതാഴ്ത്താതെ നിലതെറ്റാതെ <br/>
നലമൊടു ജീവിച്ചത്ഭുതം<br/>
</li>
<li>
കുരുടർ കണ്ടു, തിരുടർ വിരണ്ടു, <br/>
ശാന്തത പൂണ്ടുസാഗരം <br/>
തെല്ലിരകൊണ്ടു ബഹുജനമുണ്ടു, <br/>
മൃതരുയിർപൂണ്ടുക്രിസ്തനാൽ<br/>
</li>
<li>
കലുഷതലേശം കാണുന്നില്ലീ <br/>
മനുജനിലെന്നുര ചെയ്തു ഹാ! <br/>
മരണമതിൻ വിധിയെഴുതിയതിവനെ <br/>
പ്രതിമാത്രം ഭൂവിയത്ഭുതം<br/>
</li>
<li>
പാറ പിളർന്നു, പാരിളകുന്നു, <br/>
പാവനമൃതരുയിരാർന്നു ഹാ!<br/>
കീറുകയായ് തിരശ്ശീലയും തൻ മൃതി<br/>
നേരം സൂര്യനിരുണ്ടുപോയ്<br/>
</li>
<li>
ഭൂതലനാഥൻ തന്നുടെ മരണം <br/>
കാണുക ദുർവ്വഹമായതോ <br/>
ഭൂരിഭയം പൂണ്ടിളകുകയോയീ <br/>
പ്രകൃതികളഖിലമിതത്ഭുതം!<br/>
</li>
<li>
മൃതിയെ വെന്നവനുയിർത്തെഴുന്നേറ്റു <br/>
ഇതിനെതിരാരിന്നോതിടും?<br/>
ഹൃദിബോധം ലവമുള്ളോരെല്ലാം <br/>
അടിപണിയും തൻസന്നിധൗ<br/>
</li>
<li>
ഒലിവെന്നോതും മലയിൽനിന്നും <br/>
തിരുജനമരികിൽ നിൽക്കവേ <br/>
ചരണമുയർന്നു ഗഗനേ ഗതനായ് <br/>
താതന്നരികിലമർന്നു താൻ<br/>
</li>
<li>
ജയ ജയ നിസ്തുല ക്രിസ്തുരാജൻ <br/>
ജയ ജയ നിർമ്മലനായകൻ <br/>
ജയ ജയ ഘോഷം തുടരുക ജനമേ ജയം <br/>
തരും നാഥനു സ്തോത്രമേ. T.K.S<br/>
</li>
</ol>

<br/>
<br/>
<br/>
<br/>
</body>
</html>
