<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
സ്തോത്രം സ്തോത്രം നിൻനാമത്തിനു പരാ! <br/>
എന്നെ കാത്തു പാലിച്ച പിതാവേ!<br/>
</li></ul>
<ol>
<li>
കീർത്തി മഹത്വം പ്രകാശം സത്യം ദയയും പ്രഭാവം <br/>
പൂർത്തിയായ് വിളങ്ങുന്നൊരു കർത്തനേ! ദേവാ! <br/>
പാത്രനല്ലെങ്കിലും എന്റെ പ്രാർത്ഥന ചെവിക്കൊള്ളുവാൻ <br/>
തൻകൃപാസനം വഴിയേ പാർത്തരുളേണമിങ്ങിപ്പോൾ<br/>
</li>
<li>
പൂർണ്ണചിത്തം ശക്തിയോടും നിർണ്ണയം സത്ഭക്തിയോടും <br/>
നിന്നെ വന്ദിപ്പാൻ സഹായം തന്നരുളേണം <br/>
നിന്നോടുള്ള പ്രീതി ഭയം എന്നിലൊന്നിച്ചു വസിപ്പാൻ <br/>
ഇന്നു നിന്നാത്മാവിൻ അഗ്നി എന്നിൽ ജ്വലിപ്പിച്ചിടേണം<br/>
</li>
<li>
ഇന്നു ശുദ്ധരുടെ യോഗേ എന്നോടെഴുന്നള്ളണം നീ <br/>
നിന്നെ ഭക്തിയായ് വന്ദിപ്പാൻ നിൻതുണവേണം <br/>
അന്യചിന്തകളൊന്നുമെന്നുള്ളിൽ അണയാതിരിപ്പാൻ <br/>
എന്റെ നോട്ടം മുഴുവൻ നീ നിന്റെ മേൽ പതിപ്പിക്കേണം<br/>
</li>
<li>
വ്യാധിയാപത്തിൻനിമിത്തം മോദമായാരാധനയ്ക്കും <br/>
പ്രാർത്ഥനയ്ക്കും വരാൻ വിഘ്നം ആർത്തിയുമുള്ള <br/>
ക്രിസ്തുസഭക്കാർക്കു കർത്താ സ്വസ്ഥമാശ്വാസമരുൾക <br/>
പ്രാർത്ഥനകളെ ശ്രവിച്ചു പൂർത്തിയായരുൾ തരിക<br/>
</li>
<li>
അന്ധകാരത്തിൻ പ്രഭുവിൻ ബന്ധനത്തുള്ളോരെയും നീ <br/>
സ്വന്ത ഭക്തരാക്കിടേണം ശക്തിമാൻ ദേവാ! <br/>
രാജരും പ്രജകളെല്ലാം പൂജിത ദേവ! നിന്നുടെ <br/>
രാജപുത്രരായിടുവാൻ യോജ്യതപ്പെടുത്തിടുക<br/>
</li>
<li>
ശക്തനാം വിശുദ്ധാത്മാവേ ഭക്തി ദാനം ചെയ്യുന്നോനേ <br/>
മുക്തിബോധം നൽകും നീ ചിത്തത്തിൽ വരിക <br/>
സത്യസുവിശേഷസാരം ബോധനം ചെയ്കയിന്നേരം <br/>
സത്യവിശ്വാസം സദ്ഭക്തി ദത്തം ചെയ്ക ഇക്ഷണത്തിൽ<br/>
</li>
<li>
അന്നവസ്ത്രം സൗഖ്യം ബുദ്ധി തന്നരുൾക നീ ഇന്നും എന്നും <br/>
ഒന്നും ആപത്തും വരാതെ നിന്നുടെ മുമ്പിൽ<br/>
എന്നെ നടത്തിപ്പാലിക്ക ഉന്നതപിതാ സുതാത്മ! <br/>
നിന്നുടെ നാമത്തിനെന്നും വന്ദനം വന്ദനം ആമേൻ<br/>
</li>
</ol>

<br/>
<br/>
<br/>
<br/>
</body>
</html>
