<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.
dtd">
<html>
<head>
  <meta content="text/html; charset=UTF-8" http-equiv="content-type">
  <link rel="stylesheet" type="text/css" href="style.css">
  <script src="script.js"></script>
</head>
<body>
<ul><li>
രാജാത്മജ വിരുന്നതിൻ വിവരം <br/>
ഈ ഉപമയോ മഹാസാരം <br/>
രാജാത്മജ വിരുന്നതിൻ വിവരം<br/>
</li></ul>
<ol>
<li>
രാജസുതൻ വേളിയൊന്നു കഴിച്ചിതു പണ്ടു<br/>
രാജ്യത്തുള്ള പൗരന്മാരെ ക്ഷണിച്ചതുകൊണ്ടു<br/>
ഭോജനത്തിൻ നാളണഞ്ഞെന്നരചനും കണ്ടു<br/>
ആ ജനത്തെ വിളിച്ചുടൻ ആളയച്ചുംകൊണ്ടു<br/>
</li>
<li>
വേണ്ടവിഭവങ്ങളെല്ലാം ചേർത്തു ഞാൻ വിരുന്നു <br/>
വേണ്ടും വിധം ചമയ്ക്കയാൽ നിങ്ങളിപ്പോൾ വന്നു<br/>
വേണ്ടുവോളം ഭുജിക്കുവിൻ തൃപ്തരാവിനെന്നു<br/>
വേണ്ടിനാർ ക്ഷണം ലഭിച്ച മാനുജരോടന്നു<br/>
</li>
<li>
ഒഴികഴിവോരോതരം പറഞ്ഞാരന്നേരം <br/>
ഒരുത്തനു നിലത്തിലായ് മനസ്സിൽ വിചാരം<br/>
നിജസ്ത്രീയിൽ ലയിക്കയാലൊരുത്തനസാരം<br/>
മുടക്കുണ്ട് കാളകളാലപരന്നു ഭാരം<br/>
</li>
<li>
വന്നിടുവിൻ വിരുന്നിനെന്നിവരറിയിച്ചു <br/>
കൊണ്ടതു മറുക്കമൂലമരചൻ കോപിച്ചു<br/>
അന്നഗരം നശിപ്പിപ്പാനുടൻ കൊള്ളി വച്ചു<br/>
വെന്തുപൊരിഞ്ഞഗ്നി തന്നിലവർ വിലപിച്ചു<br/>
</li>
<li>
കാര്യമേവം ഭവിക്കയാൽ ഭൂപതി തിരിഞ്ഞു <br/>
ദാസരോടു പറഞ്ഞിതു നിങ്ങളോ വിരഞ്ഞു<br/>
വേലികൾ വഴിയരികെന്നിവ്വിടം തിരഞ്ഞു<br/>
സാധുജനങ്ങളെയാകെ സംഭരിക്കറിഞ്ഞു<br/>
</li>
<li>
കിട്ടിയ ജനങ്ങളാലെ ശാലയെ നിറച്ചു <br/>
ചട്ടമിവരുടേതൊന്നു നോക്കുവാനുറച്ചു<br/>
പെട്ടന്നരചൻ വരവേ തന്നുടൽ മറച്ചു<br/>
കൊട്ടിലിലിരുന്ന നീചവേഷനാലറച്ചു<br/>
</li>
<li>
രാജനോ വിളിച്ചുചൊന്നു ശുഭ്രവസ്ത്രം വിട്ടോ?<br/>
രാജവിരുന്നിൽ കടക്ക പതിവെന്തു മട്ടോ?<br/>
നമ്മെയിവൻ നിന്ദിക്കയാലിരുട്ടിങ്കലിട്ടോ<br/>
നല്ല ശിക്ഷ കൊടുക്കേണം തീക്കടലിൽ ചുട്ടോ<br/>
</li>
<li>
ഭൃത്യരിവനെ വരിഞ്ഞുകെട്ടി വൈരം തേടി <br/>
പട്ടണത്തിനു പുറത്തെ മതിലിങ്കൽകൂടി<br/>
ഒട്ടുമടികാണാതുള്ള കൂരിരുട്ടിൽ പേടി-<br/>
പ്പെട്ടു നരകത്തിൽ താഴാൻ തള്ളിയും വച്ചോടി.  K.V.S<br/>
</li>
</ol>

<br/>
<br/>
<br/>
<br/>
</body>
</html>
